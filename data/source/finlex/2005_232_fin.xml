<akomaNtoso xmlns="http://docs.oasis-open.org/legaldocml/ns/akn/3.0" xmlns:finlex="http://data.finlex.fi/schema/finlex" xmlns:xsi="http://www.w3.org/2001/XMLSchema-instance">
    <act contains="originalVersion" name="main">
        <meta>
            <identification source="#organization_fi.finlex">
                <FRBRWork>
                    <FRBRthis value="/akn/fi/act/statute/2005/232/!main"/>
                    <FRBRuri value="/akn/fi/act/statute/2005/232"/>
                    <FRBRalias name="eli" value="http://data.finlex.fi/eli/sd/2005/232/alkup"/>
                    <FRBRdate date="2005-04-15" name="dateIssued"/>
                    <FRBRauthor as="#role_author" href="#organization_fi.parliament"/>
                    <FRBRcountry value="fi"/>
                    <FRBRsubtype value="statute"/>
                    <FRBRnumber value="232"/>
                    <FRBRprescriptive value="true"/>
                    <FRBRauthoritative value="true"/>
                </FRBRWork>
                <FRBRExpression>
                    <FRBRthis value="/akn/fi/act/statute/2005/232/fin@/!main"/>
                    <FRBRuri value="/akn/fi/act/statute/2005/232/fin@"/>
                    <FRBRalias name="eli" value="http://data.finlex.fi/eli/sd/2005/232/alkup/fin"/>
                    <FRBRdate date="2005-04-15" name="dateIssued"/>
                    <FRBRauthor as="#role_author" href="#organization_fi.parliament"/>
                    <FRBRlanguage language="fin"/>
                </FRBRExpression>
                <FRBRManifestation>
                    <FRBRthis value="/akn/fi/act/statute/2005/232/fin@/!main.xml"/>
                    <FRBRuri value="/akn/fi/act/statute/2005/232/fin@.akn"/>
                    <FRBRalias name="eli" value="http://data.finlex.fi/eli/sd/2005/232/alkup/fin/xml"/>
                    <FRBRdate date="2025-02-22" name="dateProduced"/>
                    <FRBRauthor as="#role_editor" href="#organization_fi.finlex"/>
                    <FRBRformat value="xml"/>
                </FRBRManifestation>
            </identification>
            <references source="#organization_fi.finlex">
                <TLCOrganization eId="organization_fi.finlex" href="/akn/ontology/organization/fi.finlex" showAs="Finlex"/>
                <TLCRole eId="role_author" href="/akn/ontology/role/author" showAs="Tekijä"/>
                <TLCRole eId="role_editor" href="/akn/ontology/role/editor" showAs="Toimittaja"/>
                <TLCConcept eId="act" href="/akn/ontology/concept/statute/type-statute.act" showAs="Laki"/>
                <TLCConcept eId="amending-statute" href="/akn/ontology/concept/statute/category-statute.amending-statute" showAs="Muutossäädös"/>
            </references>
            <proprietary source="#organization_fi.finlex">
                <finlex:typeStatute refersTo="#act"/>
                <finlex:categoryStatute refersTo="#amending-statute"/>
                <finlex:documentYear>2005</finlex:documentYear>
                <finlex:statuteBookOfFinlandReference>
                    <finlex:year value="2005"/>
                    <finlex:number value="45"/>
                    <finlex:date date="2005-04-21"/>
                </finlex:statuteBookOfFinlandReference>
            </proprietary>
        </meta>
        <preface>
            <p>
                <docNumber>232/2005</docNumber>
                <docTitle>Laki naisten ja miesten välisestä tasa-arvosta annetun lain muuttamisesta</docTitle>
            </p>
        </preface>
        <preamble>
            <formula name="enactingClause">
                <p>Eduskunnan päätöksen mukaisesti</p>
                <blockContainer>
                    <block name="repeals">
                        <i>kumotaan</i>
                         naisten ja miesten välisestä tasa-arvosta 8 päivänä elokuuta 1986 annetun lain (
                        <affectedDocument href="/akn/fi/act/statute/1986/609">609/1986</affectedDocument>
                        ) 13 §,
                    </block>
                </blockContainer>
                <blockContainer>
                    <block name="substitutions">
                        <i>muutetaan</i>
                         3, 4, 6, 6 a, 7―12, 15 sekä 17―23 §, sellaisina kuin niistä ovat 4, 6, 6 a, 7, 11 ja 15 § laissa 206/1995, 8 ja 21 § osaksi mainitussa laissa 206/1995, 9 § osaksi laissa 624/1992 ja mainitussa laissa 206/1995, 10 § osaksi viimeksi mainitussa laissa ja laissa 71/2001 sekä 20 § osaksi laissa 610/1986 ja mainitussa laissa 206/1995, sekä
                    </block>
                </blockContainer>
                <blockContainer>
                    <block name="insertions">
                        <i>lisätään</i>
                         lakiin uusi 4 a, 6 b, 8 a―8 d, 9 a, 10 a ja 21 a § seuraavasti:
                    </block>
                </blockContainer>
            </formula>
        </preamble>
        <body>
            <hcontainer finlex:outline="Säädöksen teksti" name="statuteProvisionsWrapper">
                <section>
                    <num>3 §</num>
                    <heading>Palvelussuhteiden osapuolten määritelmiä</heading>
                    <subsection>
                        <content>
                            <p>
                                <i>Työntekijällä</i>
                                 tarkoitetaan tässä laissa henkilöä, joka sopimuksessa sitoutuu tekemään toiselle (työnantaja) työtä tämän johdon ja valvonnan alaisena palkkaa tai muuta vastiketta vastaan taikka on virkasuhteessa tai muussa siihen verrattavassa palvelussuhteessa valtioon, kuntaan tai muuhun julkisyhteisöön (viranomainen). Mitä tässä laissa säädetään työntekijästä, sovelletaan soveltuvin osin myös muussa palvelussuhteeseen rinnastettavassa oikeussuhteessa työskentelevään.
                            </p>
                        </content>
                    </subsection>
                    <subsection>
                        <content>
                            <p>
                                <i>Työnantajalla</i>
                                 tarkoitetaan tässä laissa 1 momentissa tarkoitettua työnantajaa ja julkisyhteisöä. Mitä tässä laissa säädetään työnantajasta, sovelletaan vastaavasti työvoimaa toiselta työnantajalta vuokraavaan yritykseen (käyttäjäyritys) sen käyttäessä työnantajalle kuuluvaa määräysvaltaa työsopimuslain (55/2001) mukaisesti.
                            </p>
                        </content>
                    </subsection>
                    <subsection>
                        <content>
                            <p>Työnantajaa koskevia säännöksiä sovelletaan soveltuvin osin myös muun palvelussuhteeseen rinnastettavan oikeussuhteen toimeksiantajaan.</p>
                        </content>
                    </subsection>
                </section>
                <section>
                    <num>4 §</num>
                    <heading>Viranomaisen velvollisuus edistää tasa-arvoa</heading>
                    <subsection>
                        <content>
                            <p>Viranomaisten tulee kaikessa toiminnassaan edistää naisten ja miesten välistä tasa-arvoa tavoitteellisesti ja suunnitelmallisesti sekä luoda ja vakiinnuttaa sellaiset hallinto- ja toimintatavat, joilla varmistetaan naisten ja miesten tasa-arvon edistäminen asioiden valmistelussa ja päätöksenteossa.</p>
                        </content>
                    </subsection>
                    <subsection>
                        <content>
                            <p>Erityisesti tulee muuttaa niitä olosuhteita, jotka estävät tasa-arvon toteutumista.</p>
                        </content>
                    </subsection>
                    <subsection>
                        <content>
                            <p>Naisten ja miesten välisen tasa-arvon edistäminen tulee ottaa huomioon 1 ja 2 momentissa tarkoitetulla tavalla palvelujen saatavuudessa ja tarjonnassa.</p>
                        </content>
                    </subsection>
                </section>
                <section>
                    <num>4 a §</num>
                    <heading>Julkisen hallinnon ja julkista valtaa käyttävien toimielinten kokoonpano</heading>
                    <subsection>
                        <content>
                            <p>Valtion komiteoissa, neuvottelukunnissa ja muissa vastaavissa toimielimissä sekä kunnallisissa että kuntien välisen yhteistoiminnan toimielimissä lukuun ottamatta kunnanvaltuustoja tulee olla sekä naisia että miehiä kumpiakin vähintään 40 prosenttia, jollei erityisistä syistä muuta johdu.</p>
                        </content>
                    </subsection>
                    <subsection>
                        <content>
                            <p>Jos julkista valtaa käyttävällä toimielimellä tai virastolla, laitoksella taikka kunta- tai valtioenemmistöisellä yhtiöllä on hallintoneuvosto, johtokunta tai muu luottamushenkilöistä koostuva johto- tai hallintoelin, toimielimessä tulee olla tasapuolisesti sekä naisia että miehiä, jollei erityisistä syistä muuta johdu.</p>
                        </content>
                    </subsection>
                    <subsection>
                        <content>
                            <p>Viranomaisten ja kaikkien niiden tahojen, joita pyydetään nimeämään ehdokkaita tässä pykälässä tarkoitettuihin toimielimiin, tulee mahdollisuuksien mukaan ehdottaa sekä naista että miestä jokaista jäsenpaikkaa kohden.</p>
                        </content>
                    </subsection>
                </section>
                <section>
                    <num>6 §</num>
                    <heading>Työnantajan velvollisuus edistää tasa-arvoa</heading>
                    <subsection>
                        <content>
                            <p>Jokaisen työnantajan tulee työelämässä edistää sukupuolten tasa-arvoa tavoitteellisesti ja suunnitelmallisesti.</p>
                        </content>
                    </subsection>
                    <subsection>
                        <intro>
                            <p>Tasa-arvon edistämiseksi työelämässä työnantajan tulee, ottaen huomioon käytettävissä olevat voimavarat ja muut asiaan vaikuttavat seikat:</p>
                        </intro>
                        <paragraph>
                            <num>1)</num>
                            <content>
                                <p>toimia siten, että avoinna oleviin tehtäviin hakeutuisi sekä naisia että miehiä;</p>
                            </content>
                        </paragraph>
                        <paragraph>
                            <num>2)</num>
                            <content>
                                <p>edistää naisten ja miesten tasapuolista sijoittumista erilaisiin tehtäviin sekä luoda heille yhtäläiset mahdollisuudet uralla etenemiseen;</p>
                            </content>
                        </paragraph>
                        <paragraph>
                            <num>3)</num>
                            <content>
                                <p>edistää naisten ja miesten välistä tasa-arvoa työehdoissa, erityisesti palkkauksessa;</p>
                            </content>
                        </paragraph>
                        <paragraph>
                            <num>4)</num>
                            <content>
                                <p>kehittää työoloja sellaisiksi, että ne soveltuvat sekä naisille että miehille;</p>
                            </content>
                        </paragraph>
                        <paragraph>
                            <num>5)</num>
                            <content>
                                <p>helpottaa naisten ja miesten osalta työelämän ja perhe-elämän yhteensovittamista kiinnittämällä huomiota etenkin työjärjestelyihin; ja</p>
                            </content>
                        </paragraph>
                        <paragraph>
                            <num>6)</num>
                            <content>
                                <p>toimia siten, että ennakolta ehkäistään sukupuoleen perustuva syrjintä.</p>
                            </content>
                        </paragraph>
                    </subsection>
                </section>
                <section>
                    <num>6 a §</num>
                    <heading>Toimenpiteet tasa-arvon edistämiseksi</heading>
                    <subsection>
                        <content>
                            <p>Jos työnantajan palvelussuhteessa olevan henkilöstön määrä on säännöllisesti vähintään 30 työntekijää, työnantajan on toteutettava tasa-arvoa edistävät toimet vuosittain laadittavan, erityisesti palkkausta ja muita palvelussuhteen ehtoja koskevan tasa-arvosuunnitelman mukaisesti. Suunnitelma voidaan sisällyttää henkilöstö- ja koulutussuunnitelmaan tai työsuojelun toimintaohjelmaan.</p>
                        </content>
                    </subsection>
                    <subsection>
                        <intro>
                            <p>Tasa-arvosuunnitelma on laadittava yhteistyössä henkilöstön edustajien kanssa, ja sen tulee sisältää:</p>
                        </intro>
                        <paragraph>
                            <num>1)</num>
                            <content>
                                <p>selvitys työpaikan tasa-arvotilanteesta ja sen osana erittely naisten ja miesten sijoittumisesta eri tehtäviin sekä kartoitus naisten ja miesten tehtävien luokituksesta, palkoista ja palkkaeroista;</p>
                            </content>
                        </paragraph>
                        <paragraph>
                            <num>2)</num>
                            <content>
                                <p>käynnistettäviksi tai toteutettaviksi suunnitellut tarpeelliset toimenpiteet tasa-arvon edistämiseksi ja palkkauksellisen tasa-arvon saavuttamiseksi; ja</p>
                            </content>
                        </paragraph>
                        <paragraph>
                            <num>3)</num>
                            <content>
                                <p>arvio tasa-arvosuunnitelmaan sisältyneiden aikaisempien toimenpiteiden toteuttamisesta ja niiden tuloksista.</p>
                            </content>
                        </paragraph>
                    </subsection>
                    <subsection>
                        <content>
                            <p>Edellä 1 momentissa tarkoitetun vuosittaisen tarkastelun sijasta voidaan paikallisesti sopia, että 2 momentin 1 kohdan mukaiset toimenpiteet voidaan tehdä vähintään kerran kolmessa vuodessa.</p>
                        </content>
                    </subsection>
                </section>
                <section>
                    <num>6 b §</num>
                    <heading>Toimenpiteet tasa-arvon edistämiseksi oppilaitoksissa</heading>
                    <subsection>
                        <content>
                            <p>Oppilaitoksen tulee vuosittain yhteistyössä henkilöstön ja opiskelijoiden edustajien kanssa laatia tasa-arvosuunnitelma. Suunnitelman tulee sisältää oppilaitoksen tasa-arvotilanteen ja siihen liittyvien ongelmien kartoitus sekä toteutettaviksi suunnitellut tarpeelliset toimenpiteet tasa-arvon edistämiseksi. Erityistä huomiota tulee kiinnittää tasa-arvon toteutumiseen opiskelijavalinnoissa, opetusta järjestettäessä ja opintosuorituksia arvioitaessa sekä toimenpiteisiin, joilla pyritään seksuaalisen häirinnän ja sukupuolen perusteella tapahtuvan häirinnän ehkäisemiseen ja poistamiseen.</p>
                        </content>
                    </subsection>
                    <subsection>
                        <content>
                            <p>Tasa-arvosuunnitelman tulee sisältää arvio aikaisempaan tasa-arvosuunnitelmaan sisältyneiden toimenpiteiden toteuttamisesta ja niiden tuloksista.</p>
                        </content>
                    </subsection>
                    <subsection>
                        <content>
                            <p>Suunnitelma voidaan sisällyttää osaksi opetussuunnitelmaa tai muuta oppilaitoksessa laadittavaa suunnitelmaa. Vuosittaisen tarkastelun sijasta voidaan oppilaitoksessa sopia, että suunnitelma laaditaan vähintään kerran kolmessa vuodessa.</p>
                        </content>
                    </subsection>
                    <subsection>
                        <content>
                            <p>Tätä pykälää ei sovelleta perusopetuslaissa (628/1998) tarkoitettuihin opetuksen järjestäjiin ja kouluihin.</p>
                        </content>
                    </subsection>
                </section>
                <section>
                    <num>7 §</num>
                    <heading>Syrjinnän kielto</heading>
                    <subsection>
                        <content>
                            <p>Välitön ja välillinen syrjintä sukupuolen perusteella on kielletty.</p>
                        </content>
                    </subsection>
                    <subsection>
                        <intro>
                            <p>Välittömällä syrjinnällä tarkoitetaan tässä laissa:</p>
                        </intro>
                        <paragraph>
                            <num>1)</num>
                            <content>
                                <p>naisten ja miesten asettamista eri asemaan sukupuolen perusteella; tai</p>
                            </content>
                        </paragraph>
                        <paragraph>
                            <num>2)</num>
                            <content>
                                <p>eri asemaan asettamista raskaudesta tai synnytyksestä johtuvasta syystä.</p>
                            </content>
                        </paragraph>
                    </subsection>
                    <subsection>
                        <intro>
                            <p>Välillisellä syrjinnällä tarkoitetaan tässä laissa:</p>
                        </intro>
                        <paragraph>
                            <num>1)</num>
                            <content>
                                <p>eri asemaan asettamista sukupuoleen nähden neutraalilta vaikuttavan säännöksen, perusteen tai käytännön nojalla, jos menettelyn vaikutuksesta henkilöt voivat tosiasiallisesti joutua epäedulliseen asemaan sukupuolen perusteella; tai</p>
                            </content>
                        </paragraph>
                        <paragraph>
                            <num>2)</num>
                            <content>
                                <p>eri asemaan asettamista vanhemmuuden tai perheenhuoltovelvollisuuden perusteella.</p>
                            </content>
                        </paragraph>
                    </subsection>
                    <subsection>
                        <content>
                            <p>Edellä 3 momentin 1 ja 2 kohdassa tarkoitettua menettelyä ei kuitenkaan ole pidettävä syrjintänä, jos sillä pyritään hyväksyttävään tavoitteeseen ja valittuja keinoja on pidettävä aiheellisina ja tarpeellisina tähän tavoitteeseen nähden.</p>
                        </content>
                    </subsection>
                    <subsection>
                        <content>
                            <p>Seksuaalista häirintää ja häirintää sukupuolen perusteella samoin kuin käskyä tai ohjetta harjoittaa sukupuoleen perustuvaa syrjintää on pidettävä tässä laissa tarkoitettuna syrjintänä.</p>
                        </content>
                    </subsection>
                </section>
                <section>
                    <num>8 §</num>
                    <heading>Syrjintä työelämässä</heading>
                    <subsection>
                        <intro>
                            <p>Työnantajan menettelyä on pidettävä tässä laissa kiellettynä syrjintänä, jos työnantaja:</p>
                        </intro>
                        <paragraph>
                            <num>1)</num>
                            <content>
                                <p>työhön ottaessaan taikka tehtävään tai koulutukseen valitessaan syrjäyttää henkilön, joka on ansioituneempi kuin valituksi tullut toista sukupuolta oleva henkilö, jollei työnantajan menettely ole johtunut muusta, hyväksyttävästä seikasta kuin sukupuolesta taikka jollei menettelyyn ole työn tai tehtävän laadusta johtuvaa painavaa ja hyväksyttävää syytä;</p>
                            </content>
                        </paragraph>
                        <paragraph>
                            <num>2)</num>
                            <content>
                                <p>työhön ottaessaan, tehtävään tai koulutukseen valitessaan tai palvelussuhteen kestosta tai jatkumisesta taikka palkka- tai muista palvelussuhteen ehdoista päättäessään menettelee siten, että henkilö joutuu raskauden, synnytyksen tai muun sukupuoleen liittyvän syyn perusteella epäedulliseen asemaan;</p>
                            </content>
                        </paragraph>
                        <paragraph>
                            <num>3)</num>
                            <content>
                                <p>soveltaa palkka- tai muita palvelussuhteen ehtoja siten, että työntekijä tai työntekijät joutuvat sukupuolen perusteella epäedullisempaan asemaan kuin yksi tai useampi muu työnantajan palveluksessa samassa tai samanarvoisessa työssä oleva työntekijä;</p>
                            </content>
                        </paragraph>
                        <paragraph>
                            <num>4)</num>
                            <content>
                                <p>johtaa työtä, jakaa työtehtävät tai muutoin järjestää työolot siten, että yksi tai useampi työntekijä joutuu muihin verrattuna epäedullisempaan asemaan sukupuolen perusteella;</p>
                            </content>
                        </paragraph>
                        <paragraph>
                            <num>5)</num>
                            <content>
                                <p>irtisanoo, purkaa tai muutoin lakkauttaa palvelussuhteen taikka siirtää tai lomauttaa yhden tai useamman työntekijän sukupuolen perusteella.</p>
                            </content>
                        </paragraph>
                    </subsection>
                    <subsection>
                        <content>
                            <p>Työnantaja ei kuitenkaan ole rikkonut 1 momentin 2―5 kohdassa tarkoitettua syrjinnän kieltoa, jos kyse on 7 §:n 4 momentissa tarkoitetusta tilanteesta ja säännöksen mukaisesta hyväksyttävästä syystä.</p>
                        </content>
                    </subsection>
                </section>
                <section>
                    <num>8 a §</num>
                    <heading>Työnantajan vastatoimet</heading>
                    <subsection>
                        <content>
                            <p>Työnantajan menettelyä on pidettävä tässä laissa kiellettynä syrjintänä, jos henkilö irtisanotaan tai asetetaan muutoin epäedulliseen asemaan sen jälkeen, kun hän on vedonnut tässä laissa säädettyihin oikeuksiin tai velvollisuuksiin taikka osallistunut sukupuolisyrjintää koskevan asian selvittämiseen.</p>
                        </content>
                    </subsection>
                </section>
                <section>
                    <num>8 b §</num>
                    <heading>Syrjintä oppilaitoksissa</heading>
                    <subsection>
                        <content>
                            <p>Oppilaitoksen sekä muiden koulutusta ja opetusta järjestävien yhteisöjen menettelyä on pidettävä tässä laissa kiellettynä syrjintänä, jos henkilö asetetaan opiskelijavalinnoissa, opetusta järjestettäessä, opintosuoritusten arvioinnissa tai oppilaitoksen tai yhteisön muussa varsinaisessa toiminnassa sukupuolen perusteella muita epäedullisempaan asemaan taikka muutoin kohdellaan 7 §:ssä tarkoitetulla tavalla. Tätä pykälää ei sovelleta perusopetuslaissa tarkoitettuihin opetuksen järjestäjiin ja kouluihin.</p>
                        </content>
                    </subsection>
                </section>
                <section>
                    <num>8 c §</num>
                    <heading>Syrjintä etujärjestöissä</heading>
                    <subsection>
                        <content>
                            <p>Menettelyä on pidettävä tässä laissa kiellettynä syrjintänä, jos henkilö asetetaan muita epäedullisempaan asemaan sukupuolen perusteella työmarkkinajärjestön tai muun ammatillista edunvalvontaa harjoittavan järjestön toiminnassa, jäseneksi pääsyssä tai sen tarjoamia etuuksia annettaessa taikka häntä muutoin kohdellaan 7 §:ssä tarkoitetulla tavalla.</p>
                        </content>
                    </subsection>
                </section>
                <section>
                    <num>8 d §</num>
                    <heading>Häirintä työpaikoilla</heading>
                    <subsection>
                        <content>
                            <p>Työnantajan menettelyä on pidettävä tässä laissa kiellettynä syrjintänä, jos työnantaja saatuaan tiedon siitä, että työntekijä on joutunut työssään seksuaalisen tai muun sukupuoleen perustuvan häirinnän kohteeksi, laiminlyö ryhtyä käytettävissä oleviin toimiin häirinnän poistamiseksi.</p>
                        </content>
                    </subsection>
                </section>
                <section>
                    <num>9 §</num>
                    <heading>Menettely, jota ei ole pidettävä syrjintänä</heading>
                    <subsection>
                        <intro>
                            <p>Tässä laissa tarkoitettuna sukupuoleen perustuvana syrjintänä ei ole pidettävä:</p>
                        </intro>
                        <paragraph>
                            <num>1)</num>
                            <content>
                                <p>naisten erityistä suojelua raskauden tai synnytyksen vuoksi;</p>
                            </content>
                        </paragraph>
                        <paragraph>
                            <num>2)</num>
                            <content>
                                <p>asevelvollisuuden säätämistä ainoastaan miehille;</p>
                            </content>
                        </paragraph>
                        <paragraph>
                            <num>3)</num>
                            <content>
                                <p>vain joko naisten tai miesten hyväksymistä muun yhdistyksen kuin varsinaisen työmarkkinajärjestön jäseniksi, jos tämä perustuu yhdistyksen säännöissä olevaan nimenomaiseen määräykseen; jos yhdistys on muu ammatillista edunvalvontaa harjoittava järjestö, edellytetään lisäksi, että järjestö pyrkii tämän lain tarkoituksen toteuttamiseen; eikä</p>
                            </content>
                        </paragraph>
                        <paragraph>
                            <num>4)</num>
                            <content>
                                <p>väliaikaisia, suunnitelmaan perustuvia erityistoimia tosiasiallisen tasa-arvon edistämiseksi, joilla pyritään tämän lain tarkoituksen toteuttamiseen.</p>
                            </content>
                        </paragraph>
                    </subsection>
                </section>
                <section>
                    <num>9 a §</num>
                    <heading>Todistustaakka</heading>
                    <subsection>
                        <content>
                            <p>Jos joku, joka katsoo joutuneensa tässä laissa tarkoitetun syrjinnän kohteeksi, esittää tässä laissa tarkoitettua asiaa tuomioistuimessa tai toimivaltaisessa viranomaisessa käsiteltäessä tosiseikkoja, joiden perusteella voidaan olettaa, että kyseessä on syrjintä sukupuolen perusteella, vastaajan on osoitettava, ettei sukupuolten välistä tasa-arvoa ole loukattu, vaan että menettely on johtunut muusta, hyväksyttävästä seikasta kuin sukupuolesta. Säännöstä ei sovelleta rikosasian käsittelyssä.</p>
                        </content>
                    </subsection>
                </section>
                <section>
                    <num>10 §</num>
                    <heading>Työnantajan velvollisuus antaa selvitys menettelystään</heading>
                    <subsection>
                        <content>
                            <p>Työnantajan on pyynnöstä viivytyksettä annettava kirjallinen selvitys menettelystään sille, joka katsoo joutuneensa syrjäytetyksi 8 §:n 1 momentin 1 kohdassa tarkoitetuin tavoin. Selvityksestä tulee käydä ilmi työnantajan noudattamat valintaperusteet, valituksi tulleen koulutus, työ- ja muu kokemus sekä muut valintaan vaikuttaneet selvästi osoitettavissa olevat ansiot ja seikat.</p>
                        </content>
                    </subsection>
                    <subsection>
                        <content>
                            <p>Työnantajan on samoin viivytyksettä annettava kirjallinen selvitys menettelynsä perusteista työnhakijalle tai työntekijälle, joka katsoo joutuneensa 8 §:n 1 momentin 2 kohdassa tarkoitetun syrjinnän kohteeksi.</p>
                        </content>
                    </subsection>
                    <subsection>
                        <content>
                            <p>Työnantajan on annettava selvitys työntekijälle tämän palkkauksen perusteista ja muut työntekijää koskevat välttämättömät tiedot, joiden perusteella voidaan arvioida, onko 8 §:n 1 momentin 2 tai 3 kohdan mukaista palkkasyrjinnän kieltoa noudatettu.</p>
                        </content>
                    </subsection>
                    <subsection>
                        <content>
                            <p>Työehtosopimuksen perusteella valitulla luottamusmiehellä ja työsopimuslain 13 luvun 3 §:ssä tarkoitetulla luottamusvaltuutetulla tai sen mukaan kuin asianomaisella työpaikalla on sovittu, muulla työntekijöiden edustajalla, on itsenäinen oikeus saada palkkaa ja työehtoja koskevia tietoja yksittäisestä työntekijästä hänen suostumuksellaan tai työntekijäryhmästä, tai siten kuin alaa koskevassa työehtosopimuksessa on sovittu, silloin kun on aihetta epäillä palkkasyrjintää sukupuolen perusteella. Jos tiedot koskevat yksittäisen henkilön palkkausta, asianomaiselle on ilmoitettava, että tietoja on annettu. Luottamusmies, luottamusvaltuutettu tai muu työntekijöiden edustaja ei saa ilmaista muille palkkaa ja työehtoja koskevia tietoja.</p>
                        </content>
                    </subsection>
                    <subsection>
                        <content>
                            <p>Selvitykseen ei saa merkitä tietoa kenenkään terveydentilasta tai muista henkilökohtaisista oloista ilman tämän suostumusta.</p>
                        </content>
                    </subsection>
                </section>
                <section>
                    <num>10 a §</num>
                    <heading>Oppilaitoksen velvollisuus antaa selvitys menettelystään</heading>
                    <subsection>
                        <content>
                            <p>Oppilaitoksen sekä muun koulutusta ja opetusta järjestävän yhteisön on pyynnöstä viivytyksettä annettava kirjallinen selvitys menettelystään opiskelijalle, joka katsoo joutuneensa syrjityksi 8 b §:ssä mainituin tavoin. </p>
                        </content>
                    </subsection>
                    <subsection>
                        <content>
                            <p>Selvitykseen ei saa merkitä tietoa kenenkään terveydentilasta tai muista henkilökohtaisista oloista ilman tämän suostumusta.</p>
                        </content>
                    </subsection>
                </section>
                <section>
                    <num>11 §</num>
                    <heading>Hyvitys</heading>
                    <subsection>
                        <content>
                            <p>Se, joka on rikkonut 8 tai 8 a―8 d §:ssä tarkoitettua syrjinnän kieltoa, on velvollinen maksamaan loukatulle hyvitystä.</p>
                        </content>
                    </subsection>
                    <subsection>
                        <content>
                            <p>Hyvityksenä on suoritettava vähintään 3 000 euroa. Työhönottotilanteessa hyvityksenä on suoritettava enintään 15 000 euroa. Hyvitystä määrättäessä on otettava huomioon syrjinnän laatu ja laajuus sekä sen kestoaika sekä samasta teosta muun lain nojalla henkilöön kohdistuvasta loukkauksesta tuomittu tai maksettavaksi määrätty taloudellinen seuraamus.</p>
                        </content>
                    </subsection>
                    <subsection>
                        <content>
                            <p>Hyvitystä voidaan alentaa edellä säädetystä vähimmäismäärästä tai velvollisuus suorittaa hyvitystä kokonaan poistaa, jos se harkitaan kohtuulliseksi ottaen huomioon rikkojan taloudellinen asema ja pyrkimykset estää tai poistaa menettelyn vaikutukset sekä muut olosuhteet. Hyvityksen enimmäismäärä saadaan ylittää, kun se syrjinnän vakavuus ja muut olosuhteet huomioon ottaen on perusteltua.</p>
                        </content>
                    </subsection>
                    <subsection>
                        <content>
                            <p>Hyvityksen suorittaminen ei estä loukattua lisäksi vaatimasta korvausta taloudellisesta vahingosta vahingonkorvauslain (412/1974) taikka muun lain mukaan.</p>
                        </content>
                    </subsection>
                </section>
                <section>
                    <num>12 §</num>
                    <heading>Hyvityksen vaatiminen</heading>
                    <subsection>
                        <content>
                            <p>Hyvitystä on vaadittava kanteella, joka on pantava vireille sen paikkakunnan tuomioistuimessa, missä työnantajalla, oppilaitoksella tai etujärjestöllä on kotipaikka.</p>
                        </content>
                    </subsection>
                    <subsection>
                        <content>
                            <p>Kanne hyvityksen suorittamisesta on nostettava kahden vuoden kuluessa syrjinnän kiellon rikkomisesta. Työhönottotilanteissa kanne on kuitenkin nostettava vuoden kuluessa syrjinnän kiellon rikkomisesta.</p>
                        </content>
                    </subsection>
                    <subsection>
                        <content>
                            <p>Kun kanne hyvityksen suorittamisesta syrjinnän perusteella on pantu vireille ja useammilla on oikeus vaatia hyvitystä saman teon tai laiminlyönnin perusteella, on kaikki hyvitysvaatimukset, siltä osin kuin se on mahdollista, käsiteltävä samassa oikeudenkäynnissä.</p>
                        </content>
                    </subsection>
                </section>
                <section>
                    <num>15 §</num>
                    <heading>Lausunnon pyytäminen tasa-arvolautakunnalta</heading>
                    <subsection>
                        <content>
                            <p>Tuomioistuin voi pyytää tasa-arvolautakunnan lausunnon 7, 8, 8 a―8 d ja 14 §:n soveltamisesta lain tavoitteiden kannalta merkittävässä asiassa.</p>
                        </content>
                    </subsection>
                </section>
                <section>
                    <num>17 §</num>
                    <heading>Tietojen antaminen tasa-arvoviranomaisille</heading>
                    <subsection>
                        <content>
                            <p>Tasa-arvovaltuutetulla ja tasa-arvolautakunnalla on oikeus maksutta saada viranomaisilta tämän lain noudattamisen valvontaa varten tarpeelliset tiedot sen estämättä, mitä asian tai asiakirjan julkisuudesta säädetään tai määrätään.</p>
                        </content>
                    </subsection>
                    <subsection>
                        <content>
                            <p>Tasa-arvovaltuutetulla on oikeus asettamassaan kohtuullisessa määräajassa saada jokaiselta tämän lain noudattamisen valvontaa varten tarpeelliset tiedot sekä vaatia tämän hallussa oleva asiakirja esitettäväksi, jollei tällä ole lain mukaan oikeutta tai velvollisuutta kieltäytyä todistamasta tai esittämästä asiakirjaa.</p>
                        </content>
                    </subsection>
                    <subsection>
                        <content>
                            <p>Palkkasyrjintää epäilevän työntekijän pyynnöstä 10 §:n 4 momentissa tarkoitetulla työntekijän edustajalla on oikeus saada palkkaa ja työehtoja koskevia tietoja yksittäisestä työntekijästä tasa-arvovaltuutetulta silloin, kun epäilyyn on perusteltua aihetta. Tasa-arvovaltuutetun tulee toimittaa tiedot edustajalle viivytyksettä, kuitenkin kahden kuukauden kuluessa pyynnön vastaanottamisesta. Jos tasa-arvovaltuutettu kieltäytyy antamasta vaadittuja tietoja, työntekijän edustaja voi saattaa asian tasa-arvolautakunnan käsiteltäväksi.</p>
                        </content>
                    </subsection>
                    <subsection>
                        <content>
                            <p>Kirkon ja seurakunnan asiakirjojen julkisuudesta evankelisluterilaisessa kirkossa on säädetty erikseen.</p>
                        </content>
                    </subsection>
                </section>
                <section>
                    <num>18 §</num>
                    <heading>Tarkastukset ja virka-apu</heading>
                    <subsection>
                        <content>
                            <p>Tasa-arvovaltuutetulla on oikeus suorittaa tarpeellinen tarkastus työpaikalla, oppilaitoksessa tai etujärjestössä, jos on syytä epäillä, että on menetelty tämän lain vastaisesti taikka että tässä laissa säädettyjä tasa-arvovelvoitteita ei muutoin ole noudatettu.</p>
                        </content>
                    </subsection>
                    <subsection>
                        <content>
                            <p>Tasa-arvovaltuutetulla on oikeus saada tarkastuksen toimittamista varten muilta viranomaisilta virka-apua.</p>
                        </content>
                    </subsection>
                    <subsection>
                        <content>
                            <p>Tarkastus on toimitettava siten, ettei siitä aiheudu tarpeettomasti haittaa tai kustannuksia.</p>
                        </content>
                    </subsection>
                </section>
                <section>
                    <num>19 §</num>
                    <heading>Ohjeiden ja neuvojen antaminen</heading>
                    <subsection>
                        <content>
                            <p>Se, joka epäilee joutuneensa tässä laissa tarkoitetun syrjinnän kohteeksi, voi pyytää tasa-arvovaltuutetulta ohjeita ja neuvoja asiassa.</p>
                        </content>
                    </subsection>
                    <subsection>
                        <content>
                            <p>Havaitessaan, että tässä laissa säädettyjä velvoitteita ei noudateta tai että lain säännöksiä muutoin rikotaan, tasa-arvovaltuutetun on ohjein ja neuvoin pyrittävä siihen, että lainvastaista menettelyä ei jatketa tai uusita.</p>
                        </content>
                    </subsection>
                    <subsection>
                        <content>
                            <p>Havaitessaan, että työnantaja tai oppilaitos 2 momentissa tarkoitetuista ohjeista ja neuvoista huolimatta laiminlyö 6 a tai 6 b §:ssä säädetyn velvollisuutensa laatia tasa-arvosuunnitelma, tasa-arvovaltuutettu voi asettaa kohtuullisen määräajan, jonka kuluessa velvollisuus on täytettävä.</p>
                        </content>
                    </subsection>
                </section>
                <section>
                    <num>20 §</num>
                    <heading>Asian saattaminen tasa-arvolautakunnan käsiteltäväksi</heading>
                    <subsection>
                        <content>
                            <p>Tasa-arvovaltuutettu tai työmarkkinoiden keskusjärjestö voi saattaa 7, 8, 8 a―8 d ja 14 §:n säännösten vastaista menettelyä koskevan asian tasa-arvolautakunnan käsiteltäväksi 21 §:ssä tarkoitettua menettelyä varten.</p>
                        </content>
                    </subsection>
                    <subsection>
                        <content>
                            <p>Tasa-arvovaltuutettu voi saattaa 6 a ja 6 b §:n vastaista menettelyä koskevan asian tasa-arvolautakunnan käsiteltäväksi 21 §:n 4 momentissa tarkoitettua menettelyä varten.</p>
                        </content>
                    </subsection>
                    <subsection>
                        <content>
                            <p>Lautakunnan käsiteltäväksi ei kuitenkaan voida saattaa asiaa, joka koskee eduskunnan tai sen toimielimen, tasavallan presidentin, valtioneuvoston, ministeriön, valtioneuvoston kanslian, eduskunnan oikeusasiamiehen, valtioneuvoston oikeuskanslerin, korkeimman oikeuden tai korkeimman hallinto-oikeuden toimintaa.</p>
                        </content>
                    </subsection>
                    <subsection>
                        <content>
                            <p>Asian käsittelystä tasa-arvolautakunnassa säädetään tasa-arvovaltuutetusta ja tasa-arvolautakunnasta annetussa laissa (610/1986).</p>
                        </content>
                    </subsection>
                </section>
                <section>
                    <num>21 §</num>
                    <heading>Tasa-arvolautakunnan toimivalta lainvastaisen menettelyn johdosta</heading>
                    <subsection>
                        <content>
                            <p>Tasa-arvolautakunta voi kieltää sitä, joka on menetellyt 7, 8, 8 a―8 d tai 14 §:n säännösten vastaisesti, jatkamasta tai uusimasta menettelyä, tarvittaessa sakon uhalla.</p>
                        </content>
                    </subsection>
                    <subsection>
                        <content>
                            <p>Sakon uhka voidaan asettaa sille, jota kielto koskee, tai tämän edustajalle taikka molemmille.</p>
                        </content>
                    </subsection>
                    <subsection>
                        <content>
                            <p>Kieltoa asetettaessa voidaan samalla päättää, että kieltoa on noudatettava vasta päätöksessä mainitusta ajankohdasta, jos on aiheellista, että velvoitetulle varataan kohtuullinen aika kiellon perusteena olevien olosuhteiden tai menettelyn muuttamiseksi.</p>
                        </content>
                    </subsection>
                    <subsection>
                        <content>
                            <p>Tasa-arvovaltuutetun esityksestä tasa-arvolautakunta voi, tarvittaessa sakon uhalla, velvoittaa työnantajan tai oppilaitoksen, joka on laiminlyönyt 6 a tai 6 b §:ssä tarkoitetun velvollisuuden, määräajassa laatimaan tasa-arvosuunnitelman.</p>
                        </content>
                    </subsection>
                    <subsection>
                        <content>
                            <p>Uhkasakon määrää maksettavaksi tasa-arvolautakunta.</p>
                        </content>
                    </subsection>
                </section>
                <section>
                    <num>21 a §</num>
                    <heading>Tasa-arvovaltuutetun oikeus asettaa uhkasakko</heading>
                    <subsection>
                        <content>
                            <p>Tasa-arvovaltuutettu voi asettaa 17 §:n 2 momentissa tarkoitetun tietojenanto- ja asiakirjan esittämisvelvollisuuden tehosteeksi uhkasakon. Uhkasakon määrää maksettavaksi tasa-arvolautakunta.</p>
                        </content>
                    </subsection>
                    <subsection>
                        <content>
                            <p>Uhkasakkoon sovelletaan muutoin, mitä uhkasakkolaissa (1113/1990) säädetään.</p>
                        </content>
                    </subsection>
                </section>
                <section>
                    <num>22 §</num>
                    <heading>Muutoksenhaku</heading>
                    <subsection>
                        <content>
                            <p>Tasa-arvolautakunnan päätökseen haetaan muutosta valittamalla hallinto-oikeudelta. Muutoksenhausta on voimassa, mitä hallintolainkäyttölaissa (586/1996) säädetään.</p>
                        </content>
                    </subsection>
                    <subsection>
                        <content>
                            <p>Tasa-arvolautakunnan 21 §:n nojalla tekemää kielto- ja velvoitepäätöstä on heti noudatettava, vaikka se ei ole saanut lainvoimaa, jollei lautakunta tai hallinto-oikeus toisin määrää.</p>
                        </content>
                    </subsection>
                </section>
                <section>
                    <num>23 §</num>
                    <heading>Hyvityksen euromäärien tarkistaminen</heading>
                    <subsection>
                        <content>
                            <p>Edellä 11 §:n 2 momentissa mainitut euromäärät tulee valtioneuvoston asetuksella tarkistaa kolmivuotiskausittain rahanarvon muutosta vastaavasti.</p>
                        </content>
                    </subsection>
                </section>
            </hcontainer>
            <hcontainer name="entryIntoForceStart"/>
            <hcontainer eId="entryIntoForce" name="entryIntoForce">
                <content>
                    <p>Tämä laki tulee voimaan 1 päivänä kesäkuuta 2005. Ennen lain voimaantuloa voidaan ryhtyä lain täytäntöönpanon edellyttämiin toimenpiteisiin.</p>
                </content>
            </hcontainer>
            <hcontainer finlex:outline="Esityöt ja allekirjoitukset" name="conclusions">
                <hcontainer finlex:outline="Esityöt" name="preliminaryWork">
                    <content>
                        <p>
                            <ref href="/akn/fi/doc/government-proposal/2004/195">HE 195/2004</ref>
                        </p>
                        <p>TyVM 3/2005</p>
                        <p>EV 24/2005</p>
                    </content>
                </hcontainer>
                <hcontainer finlex:outline="Allekirjoitukset" name="signatures">
                    <content>
                        <p>Helsingissä 15 päivänä huhtikuuta 2005</p>
                        <p>
                            <signature>
                                <role refersTo="">Tasavallan Presidentti </role>
                                <person refersTo="">TARJA HALONEN</person>
                            </signature>
                            <signature>
                                <role refersTo="">Sosiaali- ja terveysministeri </role>
                                <person refersTo="">Sinikka Mönkäre</person>
                            </signature>
                        </p>
                    </content>
                </hcontainer>
            </hcontainer>
        </body>
    </act>
</akomaNtoso>
