<akomaNtoso xmlns="http://docs.oasis-open.org/legaldocml/ns/akn/3.0" xmlns:finlex="http://data.finlex.fi/schema/finlex" xmlns:xsi="http://www.w3.org/2001/XMLSchema-instance">
    <act contains="originalVersion" name="main">
        <meta>
            <identification source="#organization_fi.finlex">
                <FRBRWork>
                    <FRBRthis value="/akn/fi/act/statute/2005/68/!main"/>
                    <FRBRuri value="/akn/fi/act/statute/2005/68"/>
                    <FRBRalias name="eli" value="http://data.finlex.fi/eli/sd/2005/68/alkup"/>
                    <FRBRdate date="2005-02-04" name="dateIssued"/>
                    <FRBRauthor as="#role_author" href="#organization_fi.parliament"/>
                    <FRBRcountry value="fi"/>
                    <FRBRsubtype value="statute"/>
                    <FRBRnumber value="68"/>
                    <FRBRprescriptive value="true"/>
                    <FRBRauthoritative value="true"/>
                </FRBRWork>
                <FRBRExpression>
                    <FRBRthis value="/akn/fi/act/statute/2005/68/fin@/!main"/>
                    <FRBRuri value="/akn/fi/act/statute/2005/68/fin@"/>
                    <FRBRalias name="eli" value="http://data.finlex.fi/eli/sd/2005/68/alkup/fin"/>
                    <FRBRdate date="2005-02-04" name="dateIssued"/>
                    <FRBRauthor as="#role_author" href="#organization_fi.parliament"/>
                    <FRBRlanguage language="fin"/>
                </FRBRExpression>
                <FRBRManifestation>
                    <FRBRthis value="/akn/fi/act/statute/2005/68/fin@/!main.xml"/>
                    <FRBRuri value="/akn/fi/act/statute/2005/68/fin@.akn"/>
                    <FRBRalias name="eli" value="http://data.finlex.fi/eli/sd/2005/68/alkup/fin/xml"/>
                    <FRBRdate date="2025-09-06" name="dateProduced"/>
                    <FRBRauthor as="#role_editor" href="#organization_fi.finlex"/>
                    <FRBRformat value="xml"/>
                </FRBRManifestation>
            </identification>
            <references source="#organization_fi.finlex">
                <TLCOrganization eId="organization_fi.finlex" href="/akn/ontology/organization/fi.finlex" showAs="Finlex"/>
                <TLCRole eId="role_author" href="/akn/ontology/role/author" showAs="Tekijä"/>
                <TLCRole eId="role_editor" href="/akn/ontology/role/editor" showAs="Toimittaja"/>
                <TLCConcept eId="act" href="/akn/ontology/concept/statute/type-statute.act" showAs="Laki"/>
                <TLCConcept eId="new-statute" href="/akn/ontology/concept/statute/category-statute.new-statute" showAs="Uusi säädös"/>
            </references>
            <proprietary source="#organization_fi.finlex">
                <finlex:typeStatute refersTo="#act"/>
                <finlex:categoryStatute refersTo="#new-statute"/>
                <finlex:documentYear>2005</finlex:documentYear>
                <finlex:statuteBookOfFinlandReference>
                    <finlex:year value="2005"/>
                    <finlex:number value="13"/>
                    <finlex:date date="2005-02-09"/>
                </finlex:statuteBookOfFinlandReference>
            </proprietary>
        </meta>
        <preface>
            <p>
                <docNumber>68/2005</docNumber>
                <docTitle>Laki poliisikoulutuksesta</docTitle>
            </p>
        </preface>
        <preamble>
            <formula name="enactingClause">
                <p>Eduskunnan päätöksen mukaisesti säädetään:</p>
            </formula>
        </preamble>
        <body>
            <hcontainer finlex:outline="Säädöksen teksti" name="statuteProvisionsWrapper">
                <section eId="sec_1">
                    <num>1 §</num>
                    <heading>Poliisikoulutuksen vastuuyksiköt</heading>
                    <subsection eId="sec_1__subsec_1">
                        <content>
                            <p>Poliisin ylijohtona sisäasiainministeriön poliisiosasto vastaa poliisin koulutus- ja tutkimustoiminnasta sekä siihen käytettävistä voimavaroista.</p>
                        </content>
                    </subsection>
                    <subsection eId="sec_1__subsec_2">
                        <content>
                            <p>
                                Poliisikoulu ja Poliisiammattikorkeakoulu (<i>poliisioppilaitokset</i>) vastaavat poliisin valtakunnallisen koulutuksen järjestämisestä sekä tutkimustoiminnasta.
                            </p>
                        </content>
                    </subsection>
                    <subsection eId="sec_1__subsec_3">
                        <content>
                            <p>Poliisin valtakunnalliset yksiköt, Poliisin tietohallintokeskus ja poliisin ylijohdon erikseen määräämät poliisiyksiköt vastaavat osaltaan toimialansa valtakunnallisen ja alueellisen koulutuksen kehittämisestä ja toteuttamisesta sekä tutkimustoiminnasta.</p>
                        </content>
                    </subsection>
                    <subsection eId="sec_1__subsec_4">
                        <content>
                            <p>Poliisin lääninjohdot vastaavat alueellisesta koulutuksesta. Poliisiyksiköt vastaavat henkilöstönsä työpaikkakoulutuksesta.</p>
                        </content>
                    </subsection>
                </section>
                <section eId="sec_2">
                    <num>2 §</num>
                    <heading>Poliisioppilaitosten tehtävät</heading>
                    <subsection eId="sec_2__subsec_1">
                        <content>
                            <p>Poliisikoulu ja Poliisiammattikorkeakoulu ovat sisäasiainministeriön alaisia poliisialan oppilaitoksia. Poliisiammattikorkeakoulu on poliisialan ammattikorkeakoulu.</p>
                        </content>
                    </subsection>
                    <subsection eId="sec_2__subsec_2">
                        <content>
                            <p>Poliisikoulu vastaa poliisikoulutukseen rekrytoinnista, poliisin perustutkintoa ja poliisialipäällystötutkintoa suorittamaan otettavien opiskelijavalinnoista sekä poliisin perustutkinnosta ja poliisialipäällystötutkinnosta. Poliisikoulu järjestää edellä mainittuihin tutkintoihin liittyvää koulutusta, ammatillisia erikoistumisopintoja, muuta turvallisuusalan koulutusta sekä osallistuu poliisialaan liittyvään tutkimus- ja kehittämistoimintaan.</p>
                        </content>
                    </subsection>
                    <subsection eId="sec_2__subsec_3">
                        <content>
                            <p>Poliisiammattikorkeakoulu vastaa poliisipäällystön tutkinnon opiskelijavalinnoista ja poliisipäällystön tutkinnosta, poliisin päällystö- ja muusta johtamiskoulutuksesta sekä poliisialaan liittyvästä tutkimus- ja kehittämistoiminnasta, järjestää poliisipäällystön tutkintoon liittyvää koulutusta, ammatillisia erikoistumisopintoja ja muuta turvallisuusalan koulutusta. Poliisiammattikorkeakoulussa suoritettavien tutkintojen ja niihin liittyvän opetuksen osalta noudatetaan tässä laissa säädetyn lisäksi soveltuvin osin, mitä ammattikorkeakoululaissa (351/2003) tai sen nojalla säädetään.</p>
                        </content>
                    </subsection>
                    <subsection eId="sec_2__subsec_4">
                        <content>
                            <p>Poliisioppilaitosten tehtävänä on vastata myös järjestämänsä koulutuksen ja muun toiminnan laatutasosta ja kehittämisestä sekä osallistua määräajoin ulkopuoliseen arviointiin.</p>
                        </content>
                    </subsection>
                </section>
                <section eId="sec_3">
                    <num>3 §</num>
                    <heading>Poliisioppilaitosten hallitus</heading>
                    <subsection eId="sec_3__subsec_1">
                        <content>
                            <p>Poliisioppilaitoksilla on yhteinen hallitus, jonka poliisin ylijohto nimittää kolmeksi vuodeksi kerrallaan. Hallituksessa on puheenjohtaja, varapuheenjohtaja sekä yksitoista muuta jäsentä ja heillä kullakin henkilökohtainen varajäsen.</p>
                        </content>
                    </subsection>
                    <subsection eId="sec_3__subsec_2">
                        <content>
                            <p>Hallituksen tehtävänä on seurata poliisioppilaitosten toimintaa ja tehdä esityksiä poliisioppilaitosten toiminnan ja niissä annettavan opetuksen kehittämiseksi sekä ratkaista hallituksen käsiteltäviksi säädetyt oikaisuvaatimukset.</p>
                        </content>
                    </subsection>
                    <subsection eId="sec_3__subsec_3">
                        <content>
                            <p>Hallituksen kokoonpanosta, asettamisesta ja tehtävistä säädetään tarkemmin valtioneuvoston asetuksella.</p>
                        </content>
                    </subsection>
                </section>
                <section eId="sec_4">
                    <num>4 §</num>
                    <heading>Hallituksen päätöksentekomenettely</heading>
                    <subsection eId="sec_4__subsec_1">
                        <content>
                            <p>Hallitus on päätösvaltainen, kun puheenjohtaja ja vähintään viisi muuta jäsentä on paikalla.</p>
                        </content>
                    </subsection>
                    <subsection eId="sec_4__subsec_2">
                        <content>
                            <p>Hallitus ratkaisee asiat esittelystä. Asiat ratkaistaan erimielisyyden sattuessa äänten enemmistöllä. Äänten mennessä tasan tulee ratkaisuksi se mielipide, johon puheenjohtaja on yhtynyt, poliisioppilaitoksesta erottamista, opiskelun keskeyttämistä ja varoitusta koskevassa asiassa kuitenkin lievempi kanta.</p>
                        </content>
                    </subsection>
                </section>
                <section eId="sec_5">
                    <num>5 §</num>
                    <heading>Poliisioppilaitoksen opiskelija</heading>
                    <subsection eId="sec_5__subsec_1">
                        <content>
                            <p>Poliisin perustutkintoa suorittava on poliisikokelas lukuun ottamatta aikaa, jonka hän on nimitettynä nuoremman konstaapelin määräaikaiseen virkasuhteeseen.</p>
                        </content>
                    </subsection>
                    <subsection eId="sec_5__subsec_2">
                        <content>
                            <p>Tässä laissa ja sen nojalla annetuissa asetuksissa opiskelijalla tarkoitetaan sekä poliisikokelasta että muuta poliisioppilaitoksessa opiskelevaa.</p>
                        </content>
                    </subsection>
                </section>
                <section eId="sec_6">
                    <num>6 §</num>
                    <heading>Opiskelijaksi ottaminen poliisin perustutkintokoulutukseen</heading>
                    <subsection eId="sec_6__subsec_1">
                        <content>
                            <p>Poliisikoulu valitsee opiskelijat poliisin perustutkintokoulutukseen.</p>
                        </content>
                    </subsection>
                    <subsection eId="sec_6__subsec_2">
                        <intro eId="sec_6__subsec_2__intro">
                            <p>Perustutkintokoulutukseen valittavan tulee olla:</p>
                        </intro>
                        <paragraph eId="sec_6__subsec_2__para_1">
                            <num>1)</num>
                            <content>
                                <p>Suomen kansalainen;</p>
                            </content>
                        </paragraph>
                        <paragraph eId="sec_6__subsec_2__para_2">
                            <num>2)</num>
                            <content>
                                <p>suorittanut vähintään ammatillisen perustutkinnon tai lukion oppimäärän taikka suomalaisen ylioppilastutkinnon tai muun ylioppilastutkintoasetuksessa (1000/1994) tarkoitetun tutkinnon;</p>
                            </content>
                        </paragraph>
                        <paragraph eId="sec_6__subsec_2__para_3">
                            <num>3)</num>
                            <content>
                                <p>terveydentilaltaan ja muutoin poliisin tehtävien asianmukaisen hoitamisen kannalta sopiva;</p>
                            </content>
                        </paragraph>
                        <paragraph eId="sec_6__subsec_2__para_4">
                            <num>4)</num>
                            <content>
                                <p>saanut vähintään B-luokan ajo-oikeuden;</p>
                            </content>
                        </paragraph>
                        <paragraph eId="sec_6__subsec_2__para_5">
                            <num>5)</num>
                            <content>
                                <p>hankkinut vähintään vuoden työkokemuksen; sekä</p>
                            </content>
                        </paragraph>
                        <paragraph eId="sec_6__subsec_2__para_6">
                            <num>6)</num>
                            <content>
                                <p>suorittanut hyväksytysti valintakokeen.</p>
                            </content>
                        </paragraph>
                    </subsection>
                    <subsection eId="sec_6__subsec_3">
                        <content>
                            <p>Poliisikoulu voi erityisistä syistä myöntää poikkeuksen 2 momentin 1 ja 2 sekä 5 kohdassa säädetyistä vaatimuksista.</p>
                        </content>
                    </subsection>
                    <subsection eId="sec_6__subsec_4">
                        <content>
                            <p>Poliisin ylijohto päättää niistä poliisin perustutkintoa suorittamaan otettavien valintaperusteista, jotka sisältävät 2 momentin 3 kohdan terveydentilaa ja alalle soveltuvuutta koskevat rajaukset, aikaisempien opintojen huomioon ottamisen valinnassa sekä valintakokeen rakenteen ja eri osioiden keskinäiset painotukset.</p>
                        </content>
                    </subsection>
                </section>
                <section eId="sec_7">
                    <num>7 §</num>
                    <heading>Päihdetestaus</heading>
                    <subsection eId="sec_7__subsec_1">
                        <content>
                            <p>Poliisin perustutkintokoulutukseen hakeutuva on velvollinen osallistumaan terveydenhuollon ammattihenkilön ja laboratoriohenkilökunnan tekemään päihdetestiin ennen perustutkintokoulutukseen hyväksymistä. Poliisin perustutkintoa suorittava on velvollinen poliisioppilaitoksen määräyksestä osallistumaan päihdetestiin myös perustutkintokoulutuksen ja siihen liittyvän harjoittelun aikana, jos on perusteltua aihetta epäillä, että poliisikokelas tai harjoittelua suorittava esiintyy päihtyneenä koulutuksessa tai harjoitteluun liittyvässä työssä.</p>
                        </content>
                    </subsection>
                    <subsection eId="sec_7__subsec_2">
                        <content>
                            <p>Päihdetestistä saatu tieto on terveydentilatieto. Terveydenhuollon ammattihenkilö voi luovuttaa poliisioppilaitokselle kirjallisen johtopäätöksen päihdetestistä. Tätä tietoa saavat poliisioppilaitoksessa käsitellä vain ne henkilöt, jotka valmistelevat taikka tekevät päätöksen oppilasvalinnasta taikka perustutkintokoulutuksesta erottamisesta. Poliisioppilaitoksen on säilytettävä terveydentilatiedot erillään muista keräämistään henkilötiedoista.</p>
                        </content>
                    </subsection>
                </section>
                <section eId="sec_8">
                    <num>8 §</num>
                    <heading>Opiskelijaksi ottaminen muuhun tutkintokoulutukseen</heading>
                    <subsection eId="sec_8__subsec_1">
                        <content>
                            <p>Poliisikoulu valitsee poliisialipäällystötutkinnon opiskelijat poliisin ylijohdon vahvistamien valintaperusteiden mukaisesti.</p>
                        </content>
                    </subsection>
                    <subsection eId="sec_8__subsec_2">
                        <content>
                            <p>Poliisikoulu valitsee opiskelijat myös vastuullaan olevaan poliisihallinnon ulkopuoliseen turvallisuusalan koulutukseen.</p>
                        </content>
                    </subsection>
                    <subsection eId="sec_8__subsec_3">
                        <content>
                            <p>Poliisiammattikorkeakoulu valitsee Poliisiammattikorkeakoulun tutkinto-opiskelijat poliisin ylijohdon vahvistamien valintaperusteiden mukaisesti.</p>
                        </content>
                    </subsection>
                    <subsection eId="sec_8__subsec_4">
                        <content>
                            <p>Poliisiammattikorkeakoulun opiskelijavalintoihin ei sovelleta ammattikorkeakoulujen yhteishakujärjestelmästä annettua valtioneuvoston asetusta (353/2003).</p>
                        </content>
                    </subsection>
                </section>
                <section eId="sec_9">
                    <num>9 §</num>
                    <heading>Työharjoittelu- ja kenttätyöjaksot</heading>
                    <subsection eId="sec_9__subsec_1">
                        <content>
                            <p>Perustutkintokoulutukseen valittu sitoutuu suorittamaan poliisin perustutkintoon kuuluvan työharjoittelujakson ja kenttätyöjakson hänelle osoitetussa poliisiyksikössä.</p>
                        </content>
                    </subsection>
                </section>
                <section eId="sec_10">
                    <num>10 §</num>
                    <heading>Opiskeluaika</heading>
                    <subsection eId="sec_10__subsec_1">
                        <content>
                            <p>Poliisioppilaitoksen opiskelijan tulee suorittaa tutkintokoulutuksen opinnot opetussuunnitelmassa määritellyssä enimmäisajassa voimassa olevan opetussuunnitelman mukaisesti.</p>
                        </content>
                    </subsection>
                    <subsection eId="sec_10__subsec_2">
                        <content>
                            <p>Poliisioppilaitos voi opiskelijan pyynnöstä siirtää tämän opiskeluoikeutta siihen saakka, kunnes kyseinen koulutus seuraavan kerran aloitetaan, kuitenkin enintään yhdellä vuodella.</p>
                        </content>
                    </subsection>
                </section>
                <section eId="sec_11">
                    <num>11 §</num>
                    <heading>Opiskeluoikeuden menettäminen</heading>
                    <subsection eId="sec_11__subsec_1">
                        <content>
                            <p>Opiskelija, joka ei ole suorittanut opintojaan opetussuunnitelmassa määritellyssä enimmäisajassa, menettää opiskeluoikeutensa, jollei poliisioppilaitos erityisestä syystä myönnä hänelle lisäaikaa opintojen loppuun saattamiseen.</p>
                        </content>
                    </subsection>
                </section>
                <section eId="sec_12">
                    <num>12 §</num>
                    <heading>Opiskelun keskeyttäminen</heading>
                    <subsection eId="sec_12__subsec_1">
                        <content>
                            <p>Poliisioppilaitos voi keskeyttää opiskelijan hakemuksesta tämän opiskelun enintään kahden vuoden määräajaksi. Poliisioppilaitos voi omasta aloitteestaan keskeyttää opiskelijan opiskelun kerrallaan enintään yhden vuoden määräajaksi pitkäaikaisen sairauden vuoksi tai jos opiskelija ei kykene suorittamaan opintojaan hyväksytysti opetussuunnitelman mukaisesti taikka opiskelijaan kohdistuvan rikoksen esitutkinnan ajaksi tai muusta vastaavasta painavasta syystä.</p>
                        </content>
                    </subsection>
                    <subsection eId="sec_12__subsec_2">
                        <content>
                            <p>Opiskelun keskeyttämistä koskeva päätös voidaan panna heti täytäntöön, jollei poliisioppilaitos tai hallinto-oikeus toisin määrää.</p>
                        </content>
                    </subsection>
                    <subsection eId="sec_12__subsec_3">
                        <content>
                            <p>Poliisioppilaitos päättää opiskelijan aikaisempien opintojen hyväksiluettavuudesta opiskelijan tullessa jatkamaan opintojaan. Edellä 1 momentissa tarkoitettua aikaa, jona opinnot ovat keskeytyneenä, ei lasketa opintojen enimmäisaikaan.</p>
                        </content>
                    </subsection>
                </section>
                <section eId="sec_13">
                    <num>13 §</num>
                    <heading>Varoitus ja huomautus</heading>
                    <subsection eId="sec_13__subsec_1">
                        <intro eId="sec_13__subsec_1__intro">
                            <p>Poliisioppilaitos voi antaa opiskelijalle kirjallisen varoituksen, jos tämä:</p>
                        </intro>
                        <paragraph eId="sec_13__subsec_1__para_1">
                            <num>1)</num>
                            <content>
                                <p>on koulutuksen aikana käyttäytynyt poliisin arvolle sopimattomalla tavalla;</p>
                            </content>
                        </paragraph>
                        <paragraph eId="sec_13__subsec_1__para_2">
                            <num>2)</num>
                            <content>
                                <p>on laiminlyönyt opetukseen osallistumisen; tai</p>
                            </content>
                        </paragraph>
                        <paragraph eId="sec_13__subsec_1__para_3">
                            <num>3)</num>
                            <content>
                                <p>on rikkonut poliisioppilaitoksen järjestyssääntöä.</p>
                            </content>
                        </paragraph>
                    </subsection>
                    <subsection eId="sec_13__subsec_2">
                        <content>
                            <p>Edellä 1 momentin 2 ja 3 kohdassa tarkoitetussa tapauksessa poliisioppilaitos voi antaa kirjallisen varoituksen sijaan suullisen huomautuksen, jos sen katsotaan teon moitittavuus huomioon ottaen olevan riittävä seuraamus.</p>
                        </content>
                    </subsection>
                    <subsection eId="sec_13__subsec_3">
                        <content>
                            <p>Edellä 1 momentin 1 kohdassa tarkoitettuna sopimattomana käytöksenä on pidettävä erityisesti käytöstä, joka on omiaan vaarantamaan luottamusta poliisille kuuluvien tehtävien rehelliseen, luotettavaan ja oikeudenmukaiseen hoitoon.</p>
                        </content>
                    </subsection>
                </section>
                <section eId="sec_14">
                    <num>14 §</num>
                    <heading>Koulutuksesta erottaminen</heading>
                    <subsection eId="sec_14__subsec_1">
                        <intro eId="sec_14__subsec_1__intro">
                            <p>Poliisioppilaitos voi erottaa poliisioppilaitoksen opiskelijan koulutuksesta, jos tämä:</p>
                        </intro>
                        <paragraph eId="sec_14__subsec_1__para_1">
                            <num>1)</num>
                            <content>
                                <p>on antanut koulutukseen pyrkiessään vääriä tai harhaanjohtavia tietoja taikka salannut sellaisen itseään koskevan seikan, joka olisi voinut estää koulutukseen valinnan;</p>
                            </content>
                        </paragraph>
                        <paragraph eId="sec_14__subsec_1__para_2">
                            <num>2)</num>
                            <content>
                                <p>on syyllistynyt koulutuksen aikana sellaiseen rikokseen, joka osoittaa sopimattomuutta poliisimiehen virkaan taikka muutoin käyttäytynyt poliisin arvolle sopimattomalla tavalla eikä kirjallista varoitusta ole pidettävä riittävänä seuraamuksena;</p>
                            </content>
                        </paragraph>
                        <paragraph eId="sec_14__subsec_1__para_3">
                            <num>3)</num>
                            <content>
                                <p>poliisin perustutkintoa suorittaessaan kieltäytyy 7 §:ssä tarkoitetusta päihdetestauksesta taikka antaa päihteiden väärinkäytön osoittavan näytteen;</p>
                            </content>
                        </paragraph>
                        <paragraph eId="sec_14__subsec_1__para_4">
                            <num>4)</num>
                            <content>
                                <p>ei jatka opiskeluaan 12 §:ssä tarkoitetun määräajan päätyttyä taikka perusteita perustutkintokoulutuksen jatkamiselle ei enää ole;</p>
                            </content>
                        </paragraph>
                        <paragraph eId="sec_14__subsec_1__para_5">
                            <num>5)</num>
                            <content>
                                <p>laiminlyö toistuvasti taikka olennaisella tavalla opetukseen osallistumisen; tai</p>
                            </content>
                        </paragraph>
                        <paragraph eId="sec_14__subsec_1__para_6">
                            <num>6)</num>
                            <content>
                                <p>on toistuvasti taikka olennaisella tavalla rikkonut poliisioppilaitoksen järjestyssääntöä.</p>
                            </content>
                        </paragraph>
                    </subsection>
                    <subsection eId="sec_14__subsec_2">
                        <content>
                            <p>Edellä 1 momentin 2 kohdassa tarkoitettuna rikoksena tai sopimattomana käytöksenä on pidettävä erityisesti tekoa tai käytöstä, joka on omiaan vaarantamaan luottamusta poliisille kuuluvien tehtävien rehelliseen, luotettavaan ja oikeudenmukaiseen hoitoon.</p>
                        </content>
                    </subsection>
                    <subsection eId="sec_14__subsec_3">
                        <content>
                            <p>Erottamista koskeva päätös voidaan panna heti täytäntöön, jollei poliisioppilaitos tai hallinto-oikeus toisin määrää. Jos koulutuksesta erottamista koskeva päätös kumotaan, poliisioppilaitos päättää opiskelijan siihen mennessä suorittamien opintojen hyväksiluettavuudesta myöhemmin vastaavien opintojen yhteydessä.</p>
                        </content>
                    </subsection>
                    <subsection eId="sec_14__subsec_4">
                        <content>
                            <p>Perustutkintokoulutuksesta erotetun opiskelijan määräaikainen nuoremman konstaapelin virkasuhde, johon hänet on nimitetty työharjoittelu- tai kenttätyöjakson suorittamiseksi, päättyy ilman eri päätöstä siitä ajankohdasta, josta hänet on erotettu koulutuksesta.</p>
                        </content>
                    </subsection>
                </section>
                <section eId="sec_15">
                    <num>15 §</num>
                    <heading>Menettely opiskeluoikeuden menettämistä ja opiskelun keskeyttämistä koskevassa asiassa, kurinpitoasiassa sekä huomautusta annettaessa</heading>
                    <subsection eId="sec_15__subsec_1">
                        <content>
                            <p>Poliisioppilaitoksen on kuultava opiskelijaa ennen kuin se päättää 11 §:ssä tarkoitetusta opiskeluoikeuden menettämisestä. Poliisioppilaitoksen on myös, ennen kuin se päättää 12 §:ssä tarkoitetusta opiskelun keskeyttämisestä, 13 §:ssä tarkoitetusta huomautuksen tai varoituksen antamisesta taikka 14 §:ssä tarkoitetusta koulutuksesta erottamisesta, yksilöitävä toimenpiteeseen johtava teko tai laiminlyönti, kuultava opiskelijaa ja hankittava muu tarpeellinen selvitys.</p>
                        </content>
                    </subsection>
                </section>
                <section eId="sec_16">
                    <num>16 §</num>
                    <heading>Opiskelijoiden osallistuminen poliisitehtäviin ja muihin määrättyihin tehtäviin</heading>
                    <subsection eId="sec_16__subsec_1">
                        <content>
                            <p>Poliisioppilaitoksen opiskelija on velvollinen suorittamaan poliisioppilaitoksen määräyksestä koulutukseen liittyvinä harjoituksina poliisille kuuluvia tehtäviä poliisin muun yksikön apuna.</p>
                        </content>
                    </subsection>
                    <subsection eId="sec_16__subsec_2">
                        <content>
                            <p>Jos valtion turvallisuuden ylläpitämiseksi tai valtakunnallisen poliisitoiminnallisen erityistilanteen hoitamiseksi on tarpeen, poliisin ylijohto voi määrätä poliisioppilaitoksessa opiskelevia poliisimiehiä, jotka ovat saaneet riittävän peruskoulutuksen, suorittamaan myös muita kuin koulutukseen liittyviä poliisille kuuluvia tehtäviä.</p>
                        </content>
                    </subsection>
                    <subsection eId="sec_16__subsec_3">
                        <content>
                            <p>Poliisikokelaan ja muun poliisioppilaitoksessa opiskelevan poliisimiehen poliisivaltuuksista on 1 ja 2 momentissa tarkoitettua tehtävää suoritettaessa voimassa, mitä poliisilain (493/1995) 7 §:ssä säädetään. Edellä 1 momentissa tarkoitettua tehtävää suorittavan sellaisen opiskelijan, joka ei ole poliisimies, valtuuksista on voimassa, mitä poliisilain 46 §:ssä poliisimiestä avustavan henkilön valtuuksista säädetään.</p>
                        </content>
                    </subsection>
                    <subsection eId="sec_16__subsec_4">
                        <content>
                            <p>Edellä 2 momentissa tarkoitettuja tehtäviä suorittaessaan opiskelijat toimivat rikoslain (39/1889) 40 luvun 11 §:n 5 kohdan a alakohdan mukaan rikosoikeudellisessa virkavastuussa.</p>
                        </content>
                    </subsection>
                    <subsection eId="sec_16__subsec_5">
                        <content>
                            <p>Poliisioppilaitos voi määrätä poliisin perustutkintoa opiskelevan suorittamaan koulutuksen aikana päivystystehtäviä ja muita vastaavia opintoihin liittyviä poliisikoulutuksellisia tehtäviä.</p>
                        </content>
                    </subsection>
                </section>
                <section eId="sec_17">
                    <num>17 §</num>
                    <heading>Vaitiolovelvollisuus ja hyväksikäyttökielto</heading>
                    <subsection eId="sec_17__subsec_1">
                        <content>
                            <p>Poliisioppilaitoksen opiskelija ei saa paljastaa asiakirjan salassa pidettävää sisältöä tai tietoa, joka asiakirjaan merkittynä olisi salassa pidettävä, eikä muutakaan koulutuksen yhteydessä tietoonsa saamaa seikkaa, josta lailla on säädetty vaitiolovelvollisuus. Vaitiolovelvollisuuden piiriin kuuluvaa tietoa ei saa paljastaa senkään jälkeen, kun koulutus tai toiminta viranomaisessa on päättynyt.</p>
                        </content>
                    </subsection>
                    <subsection eId="sec_17__subsec_2">
                        <content>
                            <p>Poliisioppilaitoksen opiskelija ei saa käyttää salassa pidettäviä tietoja omaksi tai toisen hyödyksi taikka toisen vahingoksi.</p>
                        </content>
                    </subsection>
                    <subsection eId="sec_17__subsec_3">
                        <content>
                            <p>Rangaistus vaitiolovelvollisuuden rikkomisesta tuomitaan rikoslain 38 luvun 1 tai 2 §:n mukaan, jollei teko ole rangaistava rikoslain 40 luvun 5 §:n mukaan tai siitä muualla laissa säädetä ankarampaa rangaistusta.</p>
                        </content>
                    </subsection>
                </section>
                <section eId="sec_18">
                    <num>18 §</num>
                    <heading>Opiskelijan opintososiaaliset edut</heading>
                    <subsection eId="sec_18__subsec_1">
                        <content>
                            <p>Poliisioppilaitoksessa annettu virkatutkintoon johtava opetus on opiskelijalle maksutonta.</p>
                        </content>
                    </subsection>
                    <subsection eId="sec_18__subsec_2">
                        <content>
                            <p>Poliisioppilaitoksen opiskelijan opintososiaalisista eduista säädetään sisäasiainministeriön asetuksella. Sisäasiainministeriön asetuksella määritellyt terveydenhuollon kustannukset korvataan vain siltä osin kuin hoidon tarve on ilmennyt lähiopetusjakson aikana eikä opiskelijalla ole oikeutta kustannusten korvaukseen muulla perusteella.</p>
                        </content>
                    </subsection>
                </section>
                <section eId="sec_19">
                    <num>19 §</num>
                    <heading>Virkapuvun käyttö</heading>
                    <subsection eId="sec_19__subsec_1">
                        <content>
                            <p>Poliisin perustutkintoa suorittavan opiskelijan on käytettävä koulutukseen osallistuessaan poliisin virkapukua. Tarkempia säännöksiä virkapuvun käytöstä voidaan antaa valtioneuvoston asetuksella.</p>
                        </content>
                    </subsection>
                </section>
                <section eId="sec_20">
                    <num>20 §</num>
                    <heading>Muutoksenhaku</heading>
                    <subsection eId="sec_20__subsec_1">
                        <content>
                            <p>Poliisioppilaitoksen opiskelijavalintaa koskevaan päätökseen tyytymätön voi vaatia siihen oikaisua poliisioppilaitosten hallitukselta 14 päivän kuluessa valinnan julkistamisesta. Poliisioppilaitoksen opiskeluoikeuden menettämistä, opiskelun keskeyttämistä, varoituksen antamista tai koulutuksesta erottamista koskevaan päätökseen tyytymätön voi vaatia siihen oikaisua poliisioppilaitosten hallitukselta 14 päivän kuluessa päätöksen tiedoksisaannista.</p>
                        </content>
                    </subsection>
                    <subsection eId="sec_20__subsec_2">
                        <content>
                            <p>Opintosuoritusten arviointiin ja aikaisempien taikka muualla suoritettujen opintojen hyväksilukemista koskevaan päätökseen tyytymätön opiskelija voi vaatia siihen oikaisua poliisioppilaitokselta 14 päivän kuluessa siitä, kun opiskelijalla on ollut mahdollisuus saada arvioinnin tulokset ja arviointiperusteiden soveltaminen omalta osaltaan tietoonsa. Poliisioppilaitoksen oikaisuvaatimuksesta antamaan päätökseen ei saa hakea valittamalla muutosta.</p>
                        </content>
                    </subsection>
                    <subsection eId="sec_20__subsec_3">
                        <content>
                            <p>Edellä 1 momentissa tarkoitettuun oikaisuvaatimuksesta annettuun päätökseen haetaan valittamalla muutosta siltä hallinto-oikeudelta, jonka tuomiopiirissä päätöksen tehnyt poliisioppilaitos sijaitsee, ja muutoin siten kuin hallintolainkäyttölaissa (586/1996) säädetään. Hallinto-oikeuden päätökseen ei saa hakea muutosta valittamalla.</p>
                        </content>
                    </subsection>
                </section>
                <section eId="sec_21">
                    <num>21 §</num>
                    <heading>Poliisioppilaitoksen järjestyssääntö</heading>
                    <subsection eId="sec_21__subsec_1">
                        <intro eId="sec_21__subsec_1__intro">
                            <p>Poliisioppilaitoksella on järjestyssääntö, jonka poliisioppilaitos antaa. Siinä voidaan antaa opiskeluyhteisön turvallisuuden ja viihtyvyyden kannalta tarpeellisia määräyksiä:</p>
                        </intro>
                        <paragraph eId="sec_21__subsec_1__para_1">
                            <num>1)</num>
                            <content>
                                <p>käytännön järjestelyistä ja käyttäytymisestä poliisioppilaitoksessa, sen alueella, asuntolassa sekä suoritettaessa koulutukseen liittyviä tehtäviä ja harjoituksia;</p>
                            </content>
                        </paragraph>
                        <paragraph eId="sec_21__subsec_1__para_2">
                            <num>2)</num>
                            <content>
                                <p>aseistuksesta;</p>
                            </content>
                        </paragraph>
                        <paragraph eId="sec_21__subsec_1__para_3">
                            <num>3)</num>
                            <content>
                                <p>poliisioppilaitoksen omaisuuden käsittelystä;</p>
                            </content>
                        </paragraph>
                        <paragraph eId="sec_21__subsec_1__para_4">
                            <num>4)</num>
                            <content>
                                <p>oleskelusta ja liikkumisesta poliisioppilaitoksessa ja sen alueella sekä asuntolassa.</p>
                            </content>
                        </paragraph>
                    </subsection>
                    <subsection eId="sec_21__subsec_2">
                        <content>
                            <p>Järjestyssäännössä voidaan 1 momentissa säädetyn lisäksi antaa myös määräyksiä käyttäytymisestä koulutukseen liittyvien tutustumiskäyntien aikana.</p>
                        </content>
                    </subsection>
                    <subsection eId="sec_21__subsec_3">
                        <content>
                            <p>Poliisioppilaitoksen opiskelijat ja henkilökunta ovat poliisioppilaitoksessa, sen alueella taikka asuntolassa ollessaan samoin kuin suorittaessaan koulutukseen liittyviä tehtäviä, harjoituksia ja tutustumiskäyntejä velvollisia noudattamaan järjestyssääntöä.</p>
                        </content>
                    </subsection>
                </section>
                <section eId="sec_22">
                    <num>22 §</num>
                    <heading>Opetussuunnitelma</heading>
                    <subsection eId="sec_22__subsec_1">
                        <content>
                            <p>Poliisin ylijohto vahvistaa poliisioppilaitosten hallituksen esityksestä tutkintokoulutuksen ja vähintään 30 opintoviikon erikoistumiskoulutuksen opetussuunnitelman. Muun koulutuksen opetussuunnitelmat vahvistaa asianomainen poliisioppilaitos. Opetussuunnitelma sisältää määräykset opintojen tavoitteista, käsiteltävistä asiakokonaisuuksista, opintojen laajuudesta, opintojen suorittamisen enimmäisajasta, opetusmuodoista, opetuksen ja harjoittelun määrästä, muiden opintojen hyväksiluettavuudesta sekä vaadittavista suorituksista.</p>
                        </content>
                    </subsection>
                </section>
                <section eId="sec_23">
                    <num>23 §</num>
                    <heading>Opetus- ja tutkintokielet</heading>
                    <subsection eId="sec_23__subsec_1">
                        <content>
                            <p>Poliisioppilaitosten opetus- ja tutkintokieli on suomi tai ruotsi. Poliisioppilaitos päättää muun opetus- ja tutkintokielen käyttämisestä opetuksessa ja opintosuorituksissa.</p>
                        </content>
                    </subsection>
                </section>
                <section eId="sec_24">
                    <num>24 §</num>
                    <heading>Tarkemmat säännökset</heading>
                    <subsection eId="sec_24__subsec_1">
                        <content>
                            <p>
                                Valtioneuvoston asetuksella voidaan antaa tarkempia säännöksiä poliisioppilaitosten virkamiesten tehtävistä, poliisioppilaitoksissa suoritettavista tutkinnoista ja annettavasta muusta koulutuksesta, opiskelijaksi hyväksymismenettelystä, opiskelun keskeyttämistä ja opiskelijan erottamista koskevasta menettelystä sekä poliisioppilaitosten neuvottelukunnista ja ohjesäännöstä
                                <i>.</i>
                            </p>
                        </content>
                    </subsection>
                </section>
                <section eId="sec_25">
                    <num>25 §</num>
                    <heading>Voimaantulo</heading>
                    <subsection eId="sec_25__subsec_1">
                        <content>
                            <p>Tämä laki tulee voimaan 15 päivänä toukokuuta 2005.</p>
                        </content>
                    </subsection>
                    <subsection eId="sec_25__subsec_2">
                        <content>
                            <p>Ennen tämän lain voimaantuloa voidaan ryhtyä lain täytäntöönpanon edellyttämiin toimenpiteisiin.</p>
                        </content>
                    </subsection>
                </section>
            </hcontainer>
            <hcontainer finlex:outline="Esityöt ja allekirjoitukset" name="conclusions">
                <hcontainer finlex:outline="Esityöt" name="preliminaryWork">
                    <content>
                        <p>
                            <ref href="/akn/fi/doc/government-proposal/2003/168">HE 168/2003</ref>
                        </p>
                        <p>HaVM 24/2004</p>
                        <p>EV 236/2004</p>
                    </content>
                </hcontainer>
                <hcontainer finlex:outline="Allekirjoitukset" name="signatures">
                    <content>
                        <p>Helsingissä 4 päivänä helmikuuta 2005</p>
                        <p>
                            <signature>
                                <role refersTo="">Tasavallan Presidentti </role>
                                <person refersTo="">TARJA HALONEN</person>
                            </signature>
                            <signature>
                                <role refersTo="">Sisäasiainministeri </role>
                                <person refersTo="">Kari Rajamäki</person>
                            </signature>
                        </p>
                    </content>
                </hcontainer>
            </hcontainer>
        </body>
    </act>
</akomaNtoso>
