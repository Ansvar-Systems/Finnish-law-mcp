<akomaNtoso xmlns="http://docs.oasis-open.org/legaldocml/ns/akn/3.0" xmlns:finlex="http://data.finlex.fi/schema/finlex" xmlns:xsi="http://www.w3.org/2001/XMLSchema-instance">
    <act contains="originalVersion" name="main">
        <meta>
            <identification source="#organization_fi.finlex">
                <FRBRWork>
                    <FRBRthis value="/akn/fi/act/statute/2007/10/!main"/>
                    <FRBRuri value="/akn/fi/act/statute/2007/10"/>
                    <FRBRalias name="eli" value="http://data.finlex.fi/eli/sd/2007/10/alkup"/>
                    <FRBRdate date="2007-01-12" name="dateIssued"/>
                    <FRBRauthor as="#role_author" href="#organization_fi.parliament"/>
                    <FRBRcountry value="fi"/>
                    <FRBRsubtype value="statute"/>
                    <FRBRnumber value="10"/>
                    <FRBRprescriptive value="true"/>
                    <FRBRauthoritative value="true"/>
                </FRBRWork>
                <FRBRExpression>
                    <FRBRthis value="/akn/fi/act/statute/2007/10/fin@/!main"/>
                    <FRBRuri value="/akn/fi/act/statute/2007/10/fin@"/>
                    <FRBRalias name="eli" value="http://data.finlex.fi/eli/sd/2007/10/alkup/fin"/>
                    <FRBRdate date="2007-01-12" name="dateIssued"/>
                    <FRBRauthor as="#role_author" href="#organization_fi.parliament"/>
                    <FRBRlanguage language="fin"/>
                </FRBRExpression>
                <FRBRManifestation>
                    <FRBRthis value="/akn/fi/act/statute/2007/10/fin@/!main.xml"/>
                    <FRBRuri value="/akn/fi/act/statute/2007/10/fin@.akn"/>
                    <FRBRalias name="eli" value="http://data.finlex.fi/eli/sd/2007/10/alkup/fin/xml"/>
                    <FRBRdate date="2025-02-22" name="dateProduced"/>
                    <FRBRauthor as="#role_editor" href="#organization_fi.finlex"/>
                    <FRBRformat value="xml"/>
                </FRBRManifestation>
            </identification>
            <references source="#organization_fi.finlex">
                <TLCOrganization eId="organization_fi.finlex" href="/akn/ontology/organization/fi.finlex" showAs="Finlex"/>
                <TLCRole eId="role_author" href="/akn/ontology/role/author" showAs="Tekijä"/>
                <TLCRole eId="role_editor" href="/akn/ontology/role/editor" showAs="Toimittaja"/>
                <TLCConcept eId="act" href="/akn/ontology/concept/statute/type-statute.act" showAs="Laki"/>
                <TLCConcept eId="new-statute" href="/akn/ontology/concept/statute/category-statute.new-statute" showAs="Uusi säädös"/>
            </references>
            <proprietary source="#organization_fi.finlex">
                <finlex:typeStatute refersTo="#act"/>
                <finlex:categoryStatute refersTo="#new-statute"/>
                <finlex:documentYear>2007</finlex:documentYear>
                <finlex:statuteBookOfFinlandReference>
                    <finlex:year value="2007"/>
                    <finlex:number value="3"/>
                    <finlex:date date="2007-01-16"/>
                </finlex:statuteBookOfFinlandReference>
            </proprietary>
        </meta>
        <preface>
            <p>
                <docNumber>10/2007</docNumber>
                <docTitle>Laki pelastustoimen laitteista</docTitle>
            </p>
        </preface>
        <preamble>
            <formula name="enactingClause">
                <p>Eduskunnan päätöksen mukaisesti säädetään:</p>
            </formula>
        </preamble>
        <body>
            <hcontainer finlex:outline="Säädöksen teksti" name="statuteProvisionsWrapper">
                <section eId="sec_1">
                    <num>1 §</num>
                    <heading>Lain tarkoitus</heading>
                    <subsection eId="sec_1__subsec_1">
                        <content>
                            <p>Tämän lain tarkoituksena on varmistaa, että pelastustoimen laitteet ovat turvallisia ja tarkoitukseensa sopivia sekä että ne vaatimustenmukaisina voidaan esteettä luovuttaa markkinoille ja käyttöön.</p>
                        </content>
                    </subsection>
                    <subsection eId="sec_1__subsec_2">
                        <content>
                            <p>Lain tarkoituksena on myös varmistaa, että pelastustoimen laitteiden oikealla asennuksella, huollolla ja tarkastuksella turvataan laitteiden tehokas ja luotettava toiminta niiden käyttötarkoituksen mukaisesti.</p>
                        </content>
                    </subsection>
                </section>
                <section eId="sec_2">
                    <num>2 §</num>
                    <heading>Soveltamisala</heading>
                    <subsection eId="sec_2__subsec_1">
                        <content>
                            <p>Lakia sovelletaan pelastustoimen laitteisiin samoin kuin niiden valmistajiin, maahantuojiin ja myyjiin sekä muihin, jotka luovuttavat pelastustoimen laitteita Suomessa markkinoille tai käyttöön. Lakia sovelletaan myös palonilmaisu- ja sammutuslaitteistoja asentaviin ja huoltaviin liikkeisiin, käsisammuttimia huoltaviin ja tarkastaviin liikkeisiin, vaatimustenmukaisuuden arviointia suorittaviin arviointilaitoksiin sekä palonilmaisulaitteistojen ja automaattisten sammutuslaitteistojen tarkastuksia suorittaviin tarkastuslaitoksiin.</p>
                        </content>
                    </subsection>
                    <subsection eId="sec_2__subsec_2">
                        <content>
                            <p>Lakia sovelletaan lisäksi pelastustoimen laitteiden vaatimustenmukaisuuden osoittamisessa noudatettavaan menettelyyn ja laitteiden merkitsemiseen.</p>
                        </content>
                    </subsection>
                </section>
                <section eId="sec_3">
                    <num>3 §</num>
                    <heading>Muun lainsäädännön soveltaminen</heading>
                    <subsection eId="sec_3__subsec_1">
                        <content>
                            <p>Jos muussa laissa on tästä laista poikkeavia säännöksiä pelastustoimen laitteiden markkinoille tai käyttöön luovuttamisesta, niitä sovelletaan tämän lain asemesta.</p>
                        </content>
                    </subsection>
                    <subsection eId="sec_3__subsec_2">
                        <content>
                            <p>Jos pelastustoimen laite on rakennusalan tuotteita koskevan jäsenvaltioiden lainsäädännön lähentämisestä annetun neuvoston direktiivin 89/106/ETY (rakennustuotedirektiivi) soveltamisalaan kuuluva rakennustuote, sen vaatimustenmukaisuuden osoittamiseen sovelletaan, mitä rakennustuotteiden hyväksynnästä annetun lain (230/2003) 2, 3 ja 7―11 luvussa säädetään.</p>
                        </content>
                    </subsection>
                </section>
                <section eId="sec_4">
                    <num>4 §</num>
                    <heading>Määritelmiä</heading>
                    <subsection eId="sec_4__subsec_1">
                        <intro eId="sec_4__subsec_1__intro">
                            <p>Tässä laissa tarkoitetaan:</p>
                        </intro>
                        <paragraph eId="sec_4__subsec_1__para_1">
                            <num>1)</num>
                            <intro eId="sec_4__subsec_1__para_1__intro">
                                <p>pelastustoimen laitteilla:</p>
                            </intro>
                            <subparagraph eId="sec_4__subsec_1__para_1__subpara_1">
                                <num>a)</num>
                                <content>
                                    <p>rakennukseen asennettavia palonilmaisulaitteita, muun onnettomuuden vaaran ilmaisulaitteita sekä hälyttämiseen ja varoittamiseen käytettäviä laitteita;</p>
                                </content>
                            </subparagraph>
                            <subparagraph eId="sec_4__subsec_1__para_1__subpara_2">
                                <num>b)</num>
                                <content>
                                    <p>rakennukseen kiinteästi asennettavia sammutus- ja savunpoistolaitteita;</p>
                                </content>
                            </subparagraph>
                            <subparagraph eId="sec_4__subsec_1__para_1__subpara_3">
                                <num>c)</num>
                                <content>
                                    <p>alkusammutusvälineitä, kuten käsisammuttimia ja sammutuspeitteitä;</p>
                                </content>
                            </subparagraph>
                            <subparagraph eId="sec_4__subsec_1__para_1__subpara_4">
                                <num>d)</num>
                                <content>
                                    <p>rakennusten poistumisreittien merkitsemiseen ja valaisemiseen käytettäviä tuotteita; </p>
                                </content>
                            </subparagraph>
                            <subparagraph eId="sec_4__subsec_1__para_1__subpara_5">
                                <num>e)</num>
                                <content>
                                    <p>tehdasvalmisteisia hormiin kiinteästi liitettäviä tulisijoja, kuten takkoja ja kiukaita, joissa on tarkoitettu käytettäväksi kiinteää polttoainetta;</p>
                                </content>
                            </subparagraph>
                            <subparagraph eId="sec_4__subsec_1__para_1__subpara_6">
                                <num>f)</num>
                                <content>
                                    <p>väestönsuojien rakentamisessa ja varustamisessa käytettäviä laitteita ja tuotteita;</p>
                                </content>
                            </subparagraph>
                        </paragraph>
                        <paragraph eId="sec_4__subsec_1__para_2">
                            <num>2)</num>
                            <content>
                                <p>asennusliikkeellä palonilmaisu- ja sammutuslaitteistojen asennus- ja huoltotöitä tekeviä liikkeitä;</p>
                            </content>
                        </paragraph>
                        <paragraph eId="sec_4__subsec_1__para_3">
                            <num>3)</num>
                            <content>
                                <p>käsisammutinliikkeellä käsisammuttimien huolto- ja tarkastustöitä tekeviä liikkeitä;</p>
                            </content>
                        </paragraph>
                        <paragraph eId="sec_4__subsec_1__para_4">
                            <num>4)</num>
                            <content>
                                <p>arviointilaitoksella yhteisöä, laitosta tai muuta elintä, jonka tehtävänä on suorittaa säädetyissä tapauksissa vaatimustenmukaisuuden arviointipalveluja pelastustoimen laitteen vaatimustenmukaisuuden osoittamiseksi ennen sen markkinoille tai käyttöön saattamista;</p>
                            </content>
                        </paragraph>
                        <paragraph eId="sec_4__subsec_1__para_5">
                            <num>5)</num>
                            <content>
                                <p>tarkastuslaitoksella yhteisöä, laitosta tai muuta elintä, joka suorittaa määrävälein palonilmaisulaitteistojen ja automaattisten sammutuslaitteistojen tarkastuksia.</p>
                            </content>
                        </paragraph>
                    </subsection>
                </section>
                <section eId="sec_5">
                    <num>5 §</num>
                    <heading>Pelastustoimen laitteiden yleiset vaatimukset</heading>
                    <subsection eId="sec_5__subsec_1">
                        <content>
                            <p>Pelastustoimen laitteiden tulee olla käyttötarkoitukseensa sopivia ja toimintavarmoja. Laitteiden tulee lisäksi olla ominaisuuksiltaan sellaisia, että niitä voidaan käyttää turvallisesti ja ilman vaaraa ihmisille, omaisuudelle tai ympäristölle.</p>
                        </content>
                    </subsection>
                    <subsection eId="sec_5__subsec_2">
                        <content>
                            <p>Laite on varustettava tuotteen vaatimustenmukaisuuden osoittamiseksi tarpeellisilla merkinnöillä sekä, ellei se muuten ole ilmeistä, tunnistamismerkinnällä valmistajan tai markkinoille luovuttajan todentamiseksi.</p>
                        </content>
                    </subsection>
                    <subsection eId="sec_5__subsec_3">
                        <content>
                            <p>Laitteen mukana tulee toimittaa sen asianmukaisessa asentamisessa, käytössä ja kunnossapidossa tarvittavat tiedot ja ohjeet. Käyttö-, huolto- ja asennusohjeissa tulee antaa riittävät tiedot laitteen ominaisuuksista, käyttötarkoituksesta ja turvallisesta käsittelytavasta.</p>
                        </content>
                    </subsection>
                    <subsection eId="sec_5__subsec_4">
                        <content>
                            <p>Valtioneuvoston asetuksella voidaan antaa tarkemmat säännökset pelastustoimen laitteille asetettavista vaatimuksista, laitteisiin tehtävistä merkinnöistä sekä laitteiden mukana toimitettavista tiedoista ja ohjeista.</p>
                        </content>
                    </subsection>
                </section>
                <section eId="sec_6">
                    <num>6 §</num>
                    <heading>Vaatimustenmukaisuuden osoittaminen</heading>
                    <subsection eId="sec_6__subsec_1">
                        <content>
                            <p>Sen, joka saattaa markkinoille tai luovuttaa toiselle pelastustoimen laitteen, on varmistettava ja voitava luotettavasti osoittaa, että laitteet täyttävät niille säädetyt vaatimukset.</p>
                        </content>
                    </subsection>
                    <subsection eId="sec_6__subsec_2">
                        <content>
                            <p>Pelastustoimen laitteen katsotaan olevan sitä koskevien vaatimusten mukainen, jos valmistaja on antanut vaatimustenmukaisuudesta asianmukaisen vakuutuksen ja tehnyt laitteeseen sitä koskevan merkinnän tai jos laitteen vaatimustenmukaisuus on osoitettu arviointilaitoksen suorittamassa varmentamismenettelyssä. Arviointilaitoksen käyttämisestä voidaan säätää laitteille asetettavien vaatimusten yhteydessä. Varmentamismenettelyn tulee sisältää ne tarpeelliset toimenpiteet, joilla laitteiden vaatimuksenmukaisuus voidaan varmistaa. Vaatimuksenmukaisuuteen kuuluu, mitä 5 §:ssä säädetään laitteiden yleisistä vaatimuksista. Valmistajan tulee säilyttää vaatimustenmukaisuuden osoittamista ja valvontaa varten asianomaiset tekniset ja muut asiakirjat.</p>
                        </content>
                    </subsection>
                    <subsection eId="sec_6__subsec_3">
                        <content>
                            <p>Jos pelastustoimen laite kuuluu CE-merkinnän kiinnittämistä edellyttävien säädösten soveltamisalaan, CE-merkinnällä siihen liittyvine valmistajalle säädettyine velvollisuuksineen osoitetaan, että laite on näiden säädösten mukainen.</p>
                        </content>
                    </subsection>
                    <subsection eId="sec_6__subsec_4">
                        <content>
                            <p>Valtioneuvoston asetuksella voidaan antaa tarkemmat säännökset vaatimustenmukaisuuden osoittamisessa noudatettavasta varmentamismenettelystä ja muusta menettelystä sekä velvollisuudesta käyttää arviointilaitosta vaatimustenmukaisuuden osoittamiseksi.</p>
                        </content>
                    </subsection>
                </section>
                <section eId="sec_7">
                    <num>7 §</num>
                    <heading>Eräät suunnittelu-, asennus-, huolto- ja tarkastustyöt</heading>
                    <subsection eId="sec_7__subsec_1">
                        <content>
                            <p>Rakennukseen tai muuhun vastaavaan kiinteästi asennettavat palonilmaisulaitteistot ja vastaavat järjestelmät, jotka lain tai sen nojalla annetun säännöksen taikka viranomaisen päätöksen mukaan on asennettava taikka jotka liitetään tiedonsiirtoyhteydellä hätäkeskukseen, sekä automaattiset sammutuslaitteistot on suunniteltava ja asennettava niin, että ne toimivat asianmukaisesti ja luotettavasti, eivätkä aiheuta vaaraa ihmisille, omaisuudelle tai ympäristölle. Laitteiston suunnittelussa ja asennuksessa on otettava huomioon laitteiston ja asennuskohteen käyttötarkoitus sekä niiden yhteensopivuus laitteiston toimintaan mahdollisesti vaikuttavien muiden järjestelmien kanssa.</p>
                        </content>
                    </subsection>
                    <subsection eId="sec_7__subsec_2">
                        <content>
                            <p>Edellä 1 momentissa tarkoitetut palonilmaisulaitteistot ja niitä vastaavat järjestelmät sekä automaattiset sammutuslaitteistot on huollettava ja tarkastettava siten, että laitteistot täyttävät niille säädetyt vaatimukset käyttöikänsä ajan.</p>
                        </content>
                    </subsection>
                    <subsection eId="sec_7__subsec_3">
                        <content>
                            <p>Käsisammuttimet on huollettava ja tarkastettava sammuttimien turvallisuuden ja toimintavarmuuden varmistavalla tavalla.</p>
                        </content>
                    </subsection>
                    <subsection eId="sec_7__subsec_4">
                        <content>
                            <p>Valtioneuvoston asetuksella voidaan antaa tarkemmat säännökset tässä pykälässä säädetystä suunnittelusta, asennuksesta, huollosta ja tarkastuksesta.</p>
                        </content>
                    </subsection>
                </section>
                <section eId="sec_8">
                    <num>8 §</num>
                    <heading>Asennusliikkeet ja käsisammutinliikkeet</heading>
                    <subsection eId="sec_8__subsec_1">
                        <content>
                            <p>Edellä 7 §:ssä tarkoitettuja töitä tekevän asennusliikkeen ja käsisammutinliikkeen on ennen toiminnan aloittamista tehtävä ilmoitus valvontaa varten turvatekniikan keskukselle. Ilmoituksen tulee sisältää tiedot toiminnan harjoittajasta ja vastuuhenkilöstä sekä toiminnasta ja työvälineistä.</p>
                        </content>
                    </subsection>
                    <subsection eId="sec_8__subsec_2">
                        <content>
                            <p>Valtioneuvoston asetuksella voidaan antaa tarkemmat säännökset asennusliikettä ja käsisammutinliikettä koskevan ilmoituksen tekemisestä ja siinä esitettävistä tiedoista.</p>
                        </content>
                    </subsection>
                </section>
                <section eId="sec_9">
                    <num>9 §</num>
                    <heading>Vastuuhenkilö</heading>
                    <subsection eId="sec_9__subsec_1">
                        <content>
                            <p>Edellä 8 §:ssä tarkoitetun vastuuhenkilön tehtävänä on huolehtia siitä, että liike toimii sitä koskevien säännösten mukaisesti.</p>
                        </content>
                    </subsection>
                    <subsection eId="sec_9__subsec_2">
                        <content>
                            <p>Vastuuhenkilönä voi toimia toiminnanharjoittaja itse tai liikkeen päätoimisessa palveluksessa oleva henkilö. Vastuuhenkilöllä tulee olla koulutuksen ja työkokemuksen kautta saavutettu tehtävien edellyttämä erityisosaaminen. Vastuuhenkilön tulee osoittaa pätevyytensä turvatekniikan keskuksen tai sen hyväksymän muun, riittävän asiantuntevan tahon järjestämässä kokeessa. Pätevyysvaatimukset täyttävälle turvatekniikan keskus antaa määräajan voimassa olevan pätevyystodistuksen. Turvatekniikan keskus voi peruuttaa pätevyystodistuksen, jos asianomainen ei enää täytä pätevyysvaatimuksia tai laiminlyö oleellisesti 1 momentissa säädetyn huolehtimisvelvollisuutensa.</p>
                        </content>
                    </subsection>
                    <subsection eId="sec_9__subsec_3">
                        <content>
                            <p>Valtioneuvoston asetuksella voidaan antaa tarkemmat säännökset vastuuhenkilön tehtävistä, pätevyysvaatimuksista ja pätevyyden osoittamisesta.</p>
                        </content>
                    </subsection>
                </section>
                <section eId="sec_10">
                    <num>10 §</num>
                    <heading>Asennusliikkeen ja käsisammutinliikkeen toiminta</heading>
                    <subsection eId="sec_10__subsec_1">
                        <content>
                            <p>Asennusliikkeiden ja käsisammutinliikkeiden on suoritettava saamansa asennus-, huolto- ja tarkastustyöt asiantuntevasti ja huolellisesti noudattaen hyvää asennus- ja huoltokäytäntöä sekä ottaen huomioon toimintaa koskevat säännökset ja yleisesti hyväksytyt suositukset.</p>
                        </content>
                    </subsection>
                    <subsection eId="sec_10__subsec_2">
                        <content>
                            <p>Valtioneuvoston asetuksella voidaan antaa tarkemmat säännökset asennus-, huolto- ja tarkastustöiden tekemisestä, töissä käytettävistä välineistä ja töiden kirjaamisesta sekä annettavista asennustodistuksista.</p>
                        </content>
                    </subsection>
                </section>
                <section eId="sec_11">
                    <num>11 §</num>
                    <heading>Arviointilaitoksen ja tarkastuslaitoksen hyväksyminen</heading>
                    <subsection eId="sec_11__subsec_1">
                        <content>
                            <p>Turvatekniikan keskus hyväksyy hakemuksesta pelastustoimen laitteiden vaatimustenmukaisuuden arviointipalveluja suorittavat arviointilaitokset sekä palonilmaisulaitteistojen ja automaattisten sammutuslaitteistojen tarkastuksia suorittavat tarkastuslaitokset lukuun ottamatta rakennustuotedirektiivin soveltamisalaan kuuluvia arviointilaitoksia.</p>
                        </content>
                    </subsection>
                    <subsection eId="sec_11__subsec_2">
                        <content>
                            <p>Hyväksymispäätöksessä määritellään arviointi- tai tarkastuslaitoksen pätevyysalue sekä tarkastuslaitoksen tehtävät ja toimiala, vahvistetaan laitoksen valvontaan liittyvät järjestelyt sekä asetetaan tarvittaessa muitakin laitoksen toimintaa koskevia vaatimuksia, rajoituksia ja ehtoja, joilla varmistetaan tehtävien asianmukainen suorittaminen. Päätös voidaan antaa määräajaksi.</p>
                        </content>
                    </subsection>
                    <subsection eId="sec_11__subsec_3">
                        <content>
                            <p>Euroopan talousalueeseen kuuluvan valtion tai Turkin hyväksymä arviointi- tai tarkastuslaitos vastaa 1 momentissa tarkoitettua laitosta, jos sen hyväksymisessä on noudatettu tässä laissa säädettyjä vastaavia vaatimuksia.</p>
                        </content>
                    </subsection>
                </section>
                <section eId="sec_12">
                    <num>12 §</num>
                    <heading>Arviointilaitoksen ja tarkastuslaitoksen hyväksymisen edellytykset</heading>
                    <subsection eId="sec_12__subsec_1">
                        <intro eId="sec_12__subsec_1__intro">
                            <p>Arviointilaitos ja tarkastuslaitos hyväksytään, jos:</p>
                        </intro>
                        <paragraph eId="sec_12__subsec_1__para_1">
                            <num>1)</num>
                            <content>
                                <p>laitos on arviointi- ja tarkastuslaitostehtäviä koskevassa toiminnassaan taloudellisesti ja muutenkin riippumaton;</p>
                            </content>
                        </paragraph>
                        <paragraph eId="sec_12__subsec_1__para_2">
                            <num>2)</num>
                            <content>
                                <p>laitoksella on käytössään riittävästi ammattitaitoista henkilöstöä, jonka riippumattomuus arviointi- ja tarkastuslaitostehtävissä on varmistettu;</p>
                            </content>
                        </paragraph>
                        <paragraph eId="sec_12__subsec_1__para_3">
                            <num>3)</num>
                            <content>
                                <p>laitoksella on toiminnan edellyttämät laitteet, välineet ja järjestelmät;</p>
                            </content>
                        </paragraph>
                        <paragraph eId="sec_12__subsec_1__para_4">
                            <num>4)</num>
                            <content>
                                <p>laitoksella on toiminnan laatu ja laajuus huomioon ottaen riittävä vastuuvakuutus tai muu vastaava riittäväksi katsottava järjestely; sekä</p>
                            </content>
                        </paragraph>
                        <paragraph eId="sec_12__subsec_1__para_5">
                            <num>5)</num>
                            <content>
                                <p>laitos on Suomessa rekisteröity oikeushenkilö tai osa Suomessa rekisteröityä oikeushenkilöä.</p>
                            </content>
                        </paragraph>
                    </subsection>
                    <subsection eId="sec_12__subsec_2">
                        <content>
                            <p>Arviointilaitoksen ja tarkastuslaitoksen on osoitettava riippumattoman asiantuntijan arvioinnilla täyttävänsä 1 momentissa säädetyt edellytykset.</p>
                        </content>
                    </subsection>
                    <subsection eId="sec_12__subsec_3">
                        <content>
                            <p>Arviointilaitoksen ja tarkastuslaitoksen on ilmoitettava turvatekniikan keskukselle toiminnassaan tapahtuneista sellaisista muutoksista, joilla voi olla vaikutusta hyväksymisen edellytysten täyttymiseen.</p>
                        </content>
                    </subsection>
                </section>
                <section eId="sec_13">
                    <num>13 §</num>
                    <heading>Arviointilaitoksen ja tarkastuslaitoksen tehtävät</heading>
                    <subsection eId="sec_13__subsec_1">
                        <content>
                            <p>Arviointilaitos suorittaa 6 §:n 2 momentissa tarkoitettuja vaatimustenmukaisuuden osoittamiseen liittyviä arviointitehtäviä, joiden tarkoituksena on varmistaa, että markkinoille tai käyttöön luovutettavat pelastustoimen laitteet täyttävät niille tässä laissa säädetyt vaatimukset.</p>
                        </content>
                    </subsection>
                    <subsection eId="sec_13__subsec_2">
                        <content>
                            <p>Tarkastuslaitos suorittaa 7 §:n 1 momentissa tarkoitettujen laitteistojen käyttöönotto- ja määräaikaistarkastuksia.</p>
                        </content>
                    </subsection>
                    <subsection eId="sec_13__subsec_3">
                        <content>
                            <p>Tarkastustoiminnassaan havaitsemistaan vakavista puutteista, jotka koskevat palonilmaisulaitteistoa tai automaattista sammutuslaitteistoa, tulee tarkastuslaitoksen ilmoittaa alueen pelastusviranomaiselle.</p>
                        </content>
                    </subsection>
                </section>
                <section eId="sec_14">
                    <num>14 §</num>
                    <heading>Tehtävien hoitaminen</heading>
                    <subsection eId="sec_14__subsec_1">
                        <content>
                            <p>Arviointilaitos ja tarkastuslaitos toimivat tehtävässään virkavastuulla. Tehtävää hoitaessaan laitoksen tulee ottaa huomioon tuotetta koskevat säännökset ja yleisesti hyväksytyt suositukset.</p>
                        </content>
                    </subsection>
                    <subsection eId="sec_14__subsec_2">
                        <content>
                            <p>Arviointilaitoksen ja tarkastuslaitoksen tulee seurata toimialansa säännösten ja standardien kehittymistä sekä toimia yhteistyössä toimialansa muiden laitosten kanssa siten kuin toimenpiteiden yhdenmukaisuuden varmistamiseksi on tarpeen.</p>
                        </content>
                    </subsection>
                    <subsection eId="sec_14__subsec_3">
                        <content>
                            <p>Arviointilaitoksen ja tarkastuslaitoksen on tässä laissa tarkoitettuja julkisia hallintotehtäviä hoitaessaan noudatettava, mitä viranomaisten toiminnan julkisuudesta annetussa laissa (621/1999), sähköisestä asioinnista viranomaistoiminnassa annetussa laissa (13/2003), hallintolaissa (434/2003) ja kielilaissa (423/2003) säädetään.</p>
                        </content>
                    </subsection>
                    <subsection eId="sec_14__subsec_4">
                        <content>
                            <p>Arviointilaitos ja tarkastuslaitos voivat käyttää ulkopuolisia testaus-, tarkastus- ja muita palveluja laitosten itse vastatessa kokonaisarvioinnista. Ulkopuolisen palvelun tuottajan tulee täyttää 12 §:n 1 momentissa säädetyt edellytykset ja noudattaa, mitä tässä laissa säädetään arviointi- ja tarkastuslaitostehtävien suorittamisesta. Mitä tämän pykälän 1 ja 3 momentissa säädetään arviointilaitoksesta ja tarkastuslaitoksesta, sovelletaan myös tässä momentissa tarkoitettuun ulkopuoliseen palvelun tuottajaan.</p>
                        </content>
                    </subsection>
                </section>
                <section eId="sec_15">
                    <num>15 §</num>
                    <heading>Tarkemmat säännökset arviointi- ja tarkastuslaitoksista</heading>
                    <subsection eId="sec_15__subsec_1">
                        <content>
                            <p>Valtioneuvoston asetuksella annetaan tarkemmat säännökset 11 ja 12 §:ssä säädetyistä arviointi- ja tarkastuslaitoksen hyväksymismenettelystä, hyväksymisen edellytyksistä ja edellytysten arvioinnista.</p>
                        </content>
                    </subsection>
                    <subsection eId="sec_15__subsec_2">
                        <content>
                            <p>Valtioneuvoston asetuksella voidaan lisäksi antaa tarkemmat säännökset 13 ja 14 §:ssä säädetyistä arviointi- ja tarkastuslaitoksen tehtävistä ja niiden suorittamisesta sekä tarkastuslaitoksen suorittamien tarkastusten sisällöstä ja niissä noudatettavista menettelytavoista.</p>
                        </content>
                    </subsection>
                </section>
                <section eId="sec_16">
                    <num>16 §</num>
                    <heading>Viranomaisen rekisterit</heading>
                    <subsection eId="sec_16__subsec_1">
                        <content>
                            <p>Turvatekniikan keskus pitää sille tässä laissa säädettyjen tehtävien hoitamista varten rekisteriä tämän lain nojalla ilmoituksen tehneistä asennusliikkeistä ja käsisammutinliikkeistä sekä hyväksymistään arviointi- ja tarkastuslaitoksista. Lisäksi turvatekniikan keskus pitää rekisteriä tämän lain nojalla annetuista pätevyystodistuksista sekä 9 §:ssä tarkoitetuista vastuuhenkilöistä.</p>
                        </content>
                    </subsection>
                    <subsection eId="sec_16__subsec_2">
                        <content>
                            <p>Rekisteriin merkitään rekisteröitävän henkilön, liikkeen tai laitoksen nimi sekä tarpeelliset yhteystiedot. Pätevyystodistuksesta ja hyväksymisestä rekisteriin merkitään myös sen peruste ja voimassaoloaika sekä erityisosaamisen ala. Rekisteriin merkityt tiedot säilytetään viisi vuotta hyväksymisen tai pätevyystodistuksen voimassaoloajan päättymisestä tai liiketoiminnan päättymisestä.</p>
                        </content>
                    </subsection>
                    <subsection eId="sec_16__subsec_3">
                        <content>
                            <p>Rekisteriin tallennettujen henkilötietojen salassapitoon ja luovuttamiseen sovelletaan viranomaisten toiminnan julkisuudesta annettua lakia sekä muuhun henkilötietojen käsittelyyn henkilötietolakia (523/1999). Rekisteristä saa antaa tietoja jäljennöksinä ja sähköisesti myös yleisen tietoverkon kautta.</p>
                        </content>
                    </subsection>
                </section>
                <section eId="sec_17">
                    <num>17 §</num>
                    <heading>Valvonta</heading>
                    <subsection eId="sec_17__subsec_1">
                        <content>
                            <p>Tämän lain noudattamista sekä arviointi- ja tarkastuslaitosten toimintaa valvoo turvatekniikan keskus.</p>
                        </content>
                    </subsection>
                    <subsection eId="sec_17__subsec_2">
                        <content>
                            <p>Alueen pelastusviranomaisen tulee ilmoittaa palotarkastuksessa tai muussa toiminnassaan havaitsemistaan pelastustoimen laitteita taikka asennusliikkeiden tai tarkastuslaitosten toimintaa koskevista vakavista puutteista turvatekniikan keskukselle.</p>
                        </content>
                    </subsection>
                </section>
                <section eId="sec_18">
                    <num>18 §</num>
                    <heading>Kiellot ja pakkokeinot</heading>
                    <subsection eId="sec_18__subsec_1">
                        <intro eId="sec_18__subsec_1__intro">
                            <p>Jos 4 §:n 1 kohdassa tarkoitettu pelastustoimen laite ei täytä sille tässä laissa tai sen nojalla säädettyjä vaatimuksia ja tästä aiheutuu ilmeinen turvallisuusriski, turvatekniikan keskus voi:</p>
                        </intro>
                        <paragraph eId="sec_18__subsec_1__para_1">
                            <num>1)</num>
                            <content>
                                <p>kieltää laitteen myynnin ja muun luovuttamisen kokonaan tai määräajaksi;</p>
                            </content>
                        </paragraph>
                        <paragraph eId="sec_18__subsec_1__para_2">
                            <num>2)</num>
                            <content>
                                <p>vaatia muutosten tekemistä laitteeseen niin, että laite täyttää vaatimukset; sekä</p>
                            </content>
                        </paragraph>
                        <paragraph eId="sec_18__subsec_1__para_3">
                            <num>3)</num>
                            <content>
                                <p>velvoittaa laitteen valmistajan, maahantuojan, myyjän tai muun 2 §:n 1 momentissa tarkoitetun luovuttajan ilmoittamaan määräajassa julkisesti laitteeseen liittyvästä vaarasta, taikka antaa itse tällaisen ilmoituksen valmistajan tai maahantuojan kustannuksella. </p>
                            </content>
                        </paragraph>
                    </subsection>
                    <subsection eId="sec_18__subsec_2">
                        <content>
                            <p>Jos 2 §:ssä tarkoitettu asennus- tai käsisammutinliike ei enää täytä toiminnalle 8―10 §:ssä säädettyjä ehtoja tai vaatimuksia taikka toimii velvoittavien päätösten vastaisesti, turvatekniikan keskuksen on asetettava sille riittävä määräaika puutteen korjaamiseksi. Jos puutetta ei korjata annetussa määräajassa, turvatekniikan keskus voi, jos rikkomus on olennainen, kieltää asennus- tai käsisammutinliikettä jatkamasta tässä laissa tarkoitettua toimintaansa.</p>
                        </content>
                    </subsection>
                    <subsection eId="sec_18__subsec_3">
                        <content>
                            <p>Jos arviointi- tai tarkastuslaitos ei enää täytä 12 §:ssä säädettyjä edellytyksiä taikka ei noudata 11 §:ssä tarkoitetussa päätöksessä asetettuja ehtoja taikka toimii muuten olennaisesti säädösten vastaisesti, turvatekniikan keskuksen on asetettava laitokselle riittävä määräaika asian korjaamiseksi. Turvatekniikan keskus voi peruuttaa antamansa hyväksymisen, jos laitos ei ole korjannut epäkohtaa annetussa määräajassa.</p>
                        </content>
                    </subsection>
                </section>
                <section eId="sec_19">
                    <num>19 §</num>
                    <heading>Valvontaviranomaisen toimivaltuudet</heading>
                    <subsection eId="sec_19__subsec_1">
                        <content>
                            <p>Turvatekniikan keskuksella on oikeus tämän lain ja sen nojalla annettujen säännösten ja määräysten noudattamisen valvontaa varten päästä 4 §:n 1 kohdassa tarkoitetun pelastustoimen laitteen valmistus-, varastointi-, myynti- ja käyttöpaikkaan sekä paikkaan, johon 7 §:n 1 momentissa tarkoitetut laitteistot on asennettu tai jossa niitä huolletaan. Valvontatoimenpiteitä ei voida kuitenkaan ulottaa kotirauhan suojaamaan paikkaan eikä sellaiseen puolustusvoimien hallinnassa olevaan kohteeseen, joka valtakunnan turvallisuuden vuoksi on pidettävä salassa.</p>
                        </content>
                    </subsection>
                    <subsection eId="sec_19__subsec_2">
                        <content>
                            <p>Turvatekniikan keskuksella on oikeus salassapitosäännösten estämättä saada 2 §:n 1 momentissa tarkoitetulta valmistajalta, maahantuojalta, myyjältä tai muulta luovuttajalta sekä pelastustoimen laitteen haltijalta, tulli-, työsuojelu-, pelastus- ja kuluttajansuojaviranomaiselta samoin kuin 4 §:ssä tarkoitetulta asennus- ja käsisammutinliikkeeltä sekä arviointi- ja tarkastuslaitokselta tämän lain ja sen nojalla annettujen säännösten ja määräysten noudattamisen valvontaa varten välttämättömät tiedot. Tiedonsaantioikeus ei kuitenkaan koske valtakunnan turvallisuuden vuoksi salassa pidettäviä puolustusvoimien tietoja.</p>
                        </content>
                    </subsection>
                    <subsection eId="sec_19__subsec_3">
                        <content>
                            <p>Jos 2 momentissa tarkoitettu valmistaja, maahantuoja, myyjä tai muu luovuttaja kehotuksesta huolimatta laiminlyö toimittaa tietoja turvatekniikan keskukselle tai toimittaa tietoja, joissa on merkittäviä puutteita, eikä tietoja voida muualtakaan välittömästi saada, turvatekniikan keskuksella on oikeus kieltää laitteen valmistus, pitäminen kaupan, myynti ja muu luovuttaminen, kunnes laitteen vaatimuksenmukaisuus voidaan varmistaa.</p>
                        </content>
                    </subsection>
                    <subsection eId="sec_19__subsec_4">
                        <content>
                            <p>Turvatekniikan keskuksella on oikeus käyvästä hinnasta saada tarpeellinen määrä kaupan pidettäviä laitteita koekappaleiksi. Jos laite ei täytä tämän lain tai sen nojalla annettujen säännösten tai määräysten mukaisia vaatimuksia, turvatekniikan keskuksella on oikeus periä laitteen hankintahinta sekä laitteen testauksesta ja tutkimuksesta aiheutuneet kulut laitteen suomalaiselta valmistajalta tai maahantuojalta, joka saattaa laitteen Suomen markkinoille, tai jos sitä ei löydy, siltä elinkeinonharjoittajalta, jolta turvatekniikan keskus on laitteen hankkinut.</p>
                        </content>
                    </subsection>
                </section>
                <section eId="sec_20">
                    <num>20 §</num>
                    <heading>Vastavuoroinen tunnustaminen</heading>
                    <subsection eId="sec_20__subsec_1">
                        <content>
                            <p>Muista Euroopan talousalueeseen kuuluvista maista tai Turkista tuodut pelastustoimen laitteet katsotaan tämän lain mukaisiksi, jos ne ovat kyseisessä maassa voimassa olevien sellaisten säännösten ja määräysten mukaisia, joilla taataan tässä laissa säädettyä vastaava turvallisuustaso.</p>
                        </content>
                    </subsection>
                    <subsection eId="sec_20__subsec_2">
                        <content>
                            <p>Ulkomaisten arviointilaitosten vaatimustenmukaisuuden osoittamiseksi tekemät 13 §:ssä tarkoitetut toimenpiteet hyväksytään, jos Suomea velvoittavissa kansainvälisissä sopimuksissa niin edellytetään tai määrätään.</p>
                        </content>
                    </subsection>
                    <subsection eId="sec_20__subsec_3">
                        <content>
                            <p>Edellä 9 §:ssä tarkoitetun vastuuhenkilön pätevyys voidaan osoittaa myös ulkomaisella pätevyystodistuksella tai vastaavalla asiakirjalla, jos sen saamisen perustana olevat vaatimukset vastaavat, mitä tässä laissa tai sen nojalla säädetään.</p>
                        </content>
                    </subsection>
                </section>
                <section eId="sec_21">
                    <num>21 §</num>
                    <heading>Muutoksenhaku</heading>
                    <subsection eId="sec_21__subsec_1">
                        <content>
                            <p>Turvatekniikan keskuksen tämän lain nojalla tekemään hallintopäätökseen haetaan muutosta valittamalla siten kuin hallintolainkäyttölaissa (586/1996) säädetään. Päätöstä on muutoksenhausta huolimatta noudatettava, jollei valitusviranomainen toisin määrää.</p>
                        </content>
                    </subsection>
                    <subsection eId="sec_21__subsec_2">
                        <content>
                            <p>Arviointilaitoksen päätökseen vaatimuksenmukaisuustodistuksesta ja tarkastuslaitoksen päätökseen tarkastustodistuksesta saa vaatia oikaisua päätöksen tehneeltä laitokselta 30 päivän kuluessa päätöksen tiedoksisaannista. Laitoksen velvollisuudesta liittää päätökseen oikaisuvaatimusohjeet säädetään hallintolaissa. Arviointilaitoksen ja tarkastuslaitoksen oikaisumenettelyssä antamaan päätökseen haetaan muutosta hallinto-oikeudelta siten kuin hallintolainkäyttölaissa säädetään.</p>
                        </content>
                    </subsection>
                </section>
                <section eId="sec_22">
                    <num>22 §</num>
                    <heading>Salassapitovelvollisuus</heading>
                    <subsection eId="sec_22__subsec_1">
                        <content>
                            <p>Viranomaisten toiminnan julkisuudesta annetussa laissa säädetyn salassapitovelvollisuuden estämättä tämän lain mukaisia tehtäviä suoritettaessa saatuja salassapitovelvollisuuden piiriin kuuluvia tietoja saadaan luovuttaa valvontaviranomaiselle valvontatehtävää varten sekä esitutkinta- ja syyttäjäviranomaiselle rikoksen selvittämiseksi.</p>
                        </content>
                    </subsection>
                    <subsection eId="sec_22__subsec_2">
                        <content>
                            <p>Turvatekniikan keskuksella sekä arviointi- ja tarkastuslaitoksella on salassapitosäännösten estämättä oikeus antaa tietoja myös ulkomaisille tuotteiden turvallisuutta valvoville virallisille toimielimille, jos se on tarpeen tuotteista aiheutuvan vaaran välttämiseksi.</p>
                        </content>
                    </subsection>
                </section>
                <section eId="sec_23">
                    <num>23 §</num>
                    <heading>Uhkasakko ja virka-apu</heading>
                    <subsection eId="sec_23__subsec_1">
                        <content>
                            <p>Turvatekniikan keskus voi tehostaa tämän lain nojalla antamaansa kieltoa ja määräystä asettamalla uhkasakon. Uhkasakosta on voimassa, mitä uhkasakkolaissa (1113/1990) säädetään.</p>
                        </content>
                    </subsection>
                    <subsection eId="sec_23__subsec_2">
                        <content>
                            <p>Poliisin ja, jos asia koskee Euroopan unionin ulkopuolelta maahan tuotavaa pelastustoimen laitetta, tullivalvontaa suorittavan viranomaisen tulee tarvittaessa antaa virka-apua tämän lain ja sen nojalla annettujen säännösten ja määräysten noudattamisen valvontaa ja täytäntöönpanoa varten.</p>
                        </content>
                    </subsection>
                </section>
                <section eId="sec_24">
                    <num>24 §</num>
                    <heading>Tarkemmat säännökset ja ohjeet</heading>
                    <subsection eId="sec_24__subsec_1">
                        <content>
                            <p>Tarkemmat säännökset tämän lain täytäntöönpanosta annetaan tarvittaessa valtioneuvoston asetuksella.</p>
                        </content>
                    </subsection>
                    <subsection eId="sec_24__subsec_2">
                        <content>
                            <p>Turvatekniikan keskus voi antaa tämän lain ja sen nojalla annettujen säännösten soveltamista sekä valvontaa yhtenäistäviä ohjeita.</p>
                        </content>
                    </subsection>
                </section>
                <section eId="sec_25">
                    <num>25 §</num>
                    <heading>Voimaantulo</heading>
                    <subsection eId="sec_25__subsec_1">
                        <content>
                            <p>Tämä laki tulee voimaan 1 päivänä helmikuuta 2007.</p>
                        </content>
                    </subsection>
                    <subsection eId="sec_25__subsec_2">
                        <content>
                            <p>Tällä lailla kumotaan pelastustoimen laitteiden teknisistä vaatimuksista ja tuotteiden paloturvallisuudesta 30 päivänä huhtikuuta 1999 annettu laki (562/1999). Lain nojalla annetut sisäasiainministeriön asetukset ja määräykset jäävät kuitenkin edelleen voimaan.</p>
                        </content>
                    </subsection>
                    <subsection eId="sec_25__subsec_3">
                        <content>
                            <p>Ennen lain voimaantuloa voidaan ryhtyä lain täytäntöönpanon edellyttämiin toimenpiteisiin.</p>
                        </content>
                    </subsection>
                </section>
                <section eId="sec_26">
                    <num>26 §</num>
                    <heading>Siirtymäsäännökset</heading>
                    <subsection eId="sec_26__subsec_1">
                        <content>
                            <p>Ennen tämän lain voimaantuloa hyväksytty tarkastuslaitos voi ilman erillistä hyväksymistä jatkaa toimintaansa tässä laissa tarkoitettuna tarkastuslaitoksena hyväksymispäätöksessä mainitun määräajan.</p>
                        </content>
                    </subsection>
                    <subsection eId="sec_26__subsec_2">
                        <content>
                            <p>Ennen tämän lain voimaantuloa 25 §:n 2 momentissa tarkoitettujen säädösten nojalla annetut hyväksymiset ja tehdyt päätökset jäävät voimaan niissä mainituilla ehdoilla.</p>
                        </content>
                    </subsection>
                </section>
            </hcontainer>
            <hcontainer finlex:outline="Esityöt ja allekirjoitukset" name="conclusions">
                <hcontainer finlex:outline="Esityöt" name="preliminaryWork">
                    <content>
                        <p>
                            <ref href="/akn/fi/doc/government-proposal/2006/157">HE 157/2006</ref>
                        </p>
                        <p>HaVM 29/2006</p>
                        <p>EV 243/2006</p>
                    </content>
                </hcontainer>
                <hcontainer finlex:outline="Allekirjoitukset" name="signatures">
                    <content>
                        <p>Helsingissä 12 päivänä tammikuuta 2007</p>
                        <p>
                            <signature>
                                <role refersTo="">Tasavallan Presidentti </role>
                                <person refersTo="">TARJA HALONEN</person>
                            </signature>
                            <signature>
                                <role refersTo="">Sisäasiainministeri </role>
                                <person refersTo="">Kari Rajamäki </person>
                            </signature>
                        </p>
                    </content>
                </hcontainer>
            </hcontainer>
        </body>
    </act>
</akomaNtoso>
