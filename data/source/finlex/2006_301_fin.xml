<akomaNtoso xmlns="http://docs.oasis-open.org/legaldocml/ns/akn/3.0" xmlns:finlex="http://data.finlex.fi/schema/finlex" xmlns:xsi="http://www.w3.org/2001/XMLSchema-instance">
    <act contains="originalVersion" name="main">
        <meta>
            <identification source="#organization_fi.finlex">
                <FRBRWork>
                    <FRBRthis value="/akn/fi/act/statute/2006/301/!main"/>
                    <FRBRuri value="/akn/fi/act/statute/2006/301"/>
                    <FRBRalias name="eli" value="http://data.finlex.fi/eli/sd/2006/301/alkup"/>
                    <FRBRdate date="2006-04-28" name="dateIssued"/>
                    <FRBRauthor as="#role_author" href="#organization_fi.parliament"/>
                    <FRBRcountry value="fi"/>
                    <FRBRsubtype value="statute"/>
                    <FRBRnumber value="301"/>
                    <FRBRprescriptive value="true"/>
                    <FRBRauthoritative value="true"/>
                </FRBRWork>
                <FRBRExpression>
                    <FRBRthis value="/akn/fi/act/statute/2006/301/fin@/!main"/>
                    <FRBRuri value="/akn/fi/act/statute/2006/301/fin@"/>
                    <FRBRalias name="eli" value="http://data.finlex.fi/eli/sd/2006/301/alkup/fin"/>
                    <FRBRdate date="2006-04-28" name="dateIssued"/>
                    <FRBRauthor as="#role_author" href="#organization_fi.parliament"/>
                    <FRBRlanguage language="fin"/>
                </FRBRExpression>
                <FRBRManifestation>
                    <FRBRthis value="/akn/fi/act/statute/2006/301/fin@/!main.xml"/>
                    <FRBRuri value="/akn/fi/act/statute/2006/301/fin@.akn"/>
                    <FRBRalias name="eli" value="http://data.finlex.fi/eli/sd/2006/301/alkup/fin/xml"/>
                    <FRBRdate date="2025-02-22" name="dateProduced"/>
                    <FRBRauthor as="#role_editor" href="#organization_fi.finlex"/>
                    <FRBRformat value="xml"/>
                </FRBRManifestation>
            </identification>
            <references source="#organization_fi.finlex">
                <TLCOrganization eId="organization_fi.finlex" href="/akn/ontology/organization/fi.finlex" showAs="Finlex"/>
                <TLCRole eId="role_author" href="/akn/ontology/role/author" showAs="Tekijä"/>
                <TLCRole eId="role_editor" href="/akn/ontology/role/editor" showAs="Toimittaja"/>
                <TLCConcept eId="act" href="/akn/ontology/concept/statute/type-statute.act" showAs="Laki"/>
                <TLCConcept eId="amending-statute" href="/akn/ontology/concept/statute/category-statute.amending-statute" showAs="Muutossäädös"/>
            </references>
            <proprietary source="#organization_fi.finlex">
                <finlex:typeStatute refersTo="#act"/>
                <finlex:categoryStatute refersTo="#amending-statute"/>
                <finlex:documentYear>2006</finlex:documentYear>
                <finlex:statuteBookOfFinlandReference>
                    <finlex:year value="2006"/>
                    <finlex:number value="51"/>
                    <finlex:date date="2006-04-28"/>
                </finlex:statuteBookOfFinlandReference>
            </proprietary>
        </meta>
        <preface>
            <p>
                <docNumber>301/2006</docNumber>
                <docTitle>Laki eläinlääkärinammatin harjoittamisesta annetun lain muuttamisesta</docTitle>
            </p>
        </preface>
        <preamble>
            <formula name="enactingClause">
                <p>Eduskunnan päätöksen mukaisesti</p>
                <blockContainer>
                    <block name="repeals">
                        <i>kumotaan</i>
                         eläinlääkärinammatin harjoittamisesta 21 päivänä tammikuuta 2000 annetun lain (
                        <affectedDocument href="/akn/fi/act/statute/2000/29">29/2000</affectedDocument>
                        ), 11 ja 45 § sekä
                    </block>
                </blockContainer>
                <blockContainer>
                    <block name="substitutions">
                        <i>muutetaan</i>
                         3―5 ja 7―9 §, 10 §:n 1 momentti, 12 §:n 1 momentti, 17 §:n 2 momentti, 19―27 §, 28 §:n 1 momentti, 29 ja 32 §, 33 §:n 3 momentti, 34 §:n 1 momentti, 35 ja 36 §, 37 §:n 1 momentti, 40 ja 41 §, 42 §:n 2 ja 3 momentti, 43 §:n 2 momentti sekä 44 § seuraavasti:
                    </block>
                </blockContainer>
            </formula>
        </preamble>
        <body>
            <hcontainer finlex:outline="Säädöksen teksti" name="statuteProvisionsWrapper">
                <section>
                    <num>3 §</num>
                    <heading>Eläinlääkäriksi laillistaminen Suomessa suoritetun tutkinnon perusteella</heading>
                    <subsection>
                        <content>
                            <p>Elintarviketurvallisuusvirasto myöntää hakemuksesta oikeuden toimia laillistettuna eläinlääkärinä henkilölle, joka on suorittanut eläinlääketieteen kandidaatin tutkintoon, muuhun vähintään kolmivuotiseen alempaan korkeakoulututkintoon tai näitä tasoltaan vastaavaan koulutukseen pohjautuvan eläinlääketieteen lisensiaatin tutkinnon sekä antanut Elintarviketurvallisuusvirastolle kirjallisesti ja suullisesti eläinlääkärinvakuutuksen. Elintarviketurvallisuusvirasto vahvistaa eläinlääkärinvakuutuksen kaavan.</p>
                        </content>
                    </subsection>
                </section>
                <section>
                    <num>4 §</num>
                    <heading>Kansainvälisiin velvoitteisiin perustuva eläinlääkäriksi laillistaminen</heading>
                    <subsection>
                        <content>
                            <p>Elintarviketurvallisuusvirasto myöntää hakemuksesta oikeuden toimia laillistettuna eläinlääkärinä Euroopan unioniin tai Euroopan talousalueeseen kuuluvan valtion kansalaiselle, joka on jossakin muussa Euroopan unioniin tai Euroopan talousalueeseen kuuluvassa valtiossa kuin Suomessa hankkinut Euroopan yhteisön lainsäädännössä tai Euroopan talousalueesta tehdyssä sopimuksessa tarkoitetun eläinlääkärin pätevyyden ja lisäksi antanut 3 §:ssä tarkoitetun eläinlääkärinvakuutuksen. Maa- ja metsätalousministeriön asetuksella voidaan antaa tarkempia säännöksiä tässä momentissa tarkoitetusta eläinlääkärin pätevyydestä.</p>
                        </content>
                    </subsection>
                    <subsection>
                        <content>
                            <p>Elintarviketurvallisuusvirasto myöntää hakemuksesta oikeuden toimia laillistettuna eläinlääkärinä Pohjoismaan kansalaiselle, joka on suorittanut muussa kuin Euroopan unioniin tai Euroopan talousalueeseen kuuluvassa valtiossa eläinlääketieteellisen tutkinnon, jonka perusteella hänet on oikeutettu toimimaan eläinlääkärinä jossakin Pohjoismaassa. Laillistamisen edellytyksenä on lisäksi, että hakija on antanut 3 §:ssä tarkoitetun eläinlääkärinvakuutuksen.</p>
                        </content>
                    </subsection>
                    <subsection>
                        <content>
                            <p>Maa- ja metsätalousministeriön asetuksella annetaan Euroopan yhteisön lainsäädännössä ja eräiden terveyden- ja sairaanhoidon henkilöstöryhmien sekä eläinlääkäreiden yhteisistä pohjoismaisista työmarkkinoista tehdyssä sopimuksessa (SopS 2/1994) edellytetyt tarkemmat säännökset laillistamisesta Suomessa.</p>
                        </content>
                    </subsection>
                    <subsection>
                        <content>
                            <p>Tätä lakia sovelletaan myös siten kuin kelpoisuudesta ja oikeudesta harjoittaa eläinlääkärinammattia sovitaan Euroopan yhteisön ja sen jäsenvaltioiden toisen osapuolen kanssa tekemässä sopimuksessa.</p>
                        </content>
                    </subsection>
                </section>
                <section>
                    <num>5 §</num>
                    <heading>Muun ulkomaisen tutkinnon perusteella eläinlääkäriksi laillistaminen</heading>
                    <subsection>
                        <content>
                            <p>Muissa kuin 4 §:ssä tarkoitetuissa tapauksissa Elintarviketurvallisuusvirasto myöntää hakemuksesta oikeuden toimia laillistettuna eläinlääkärinä Euroopan unioniin tai Euroopan talousalueeseen kuuluvan valtion kansalaiselle, joka on muussa kuin Euroopan unioniin tai Euroopan talousalueeseen kuuluvassa valtiossa suorittanut eläinlääketieteellisen tutkinnon. Laillistamisen edellytyksenä on lisäksi, että hakija on suorittanut Suomessa tarvittavat lisäopinnot eläinlääketieteen alalta, osoittanut riittävää suomen tai ruotsin kielen taitoa sekä antanut 3 §:ssä tarkoitetun eläinlääkärinvakuutuksen.</p>
                        </content>
                    </subsection>
                    <subsection>
                        <content>
                            <p>Edellä 1 momentissa mainituilla perusteilla Elintarviketurvallisuusvirasto voi myöntää oikeuden toimia laillistettuna eläinlääkärinä henkilölle, joka on Euroopan unionin tai Euroopan talousalueen ulkopuolisen valtion kansalainen ja joka on muualla kuin Suomessa suorittanut eläinlääketieteellisen tutkinnon.</p>
                        </content>
                    </subsection>
                    <subsection>
                        <content>
                            <p>Maa- ja metsätalousministeriön asetuksella annetaan tarkemmat säännökset laillistamisen edellytyksenä olevista lisäopinnoista ja kielitaidosta.</p>
                        </content>
                    </subsection>
                </section>
                <section>
                    <num>7 §</num>
                    <heading>Eläinlääketieteen opiskelijan väliaikainen eläinlääkärinammatin harjoittaminen</heading>
                    <subsection>
                        <content>
                            <p>Henkilö, joka on suorittanut Suomessa eläinlääketieteen kandidaatin tutkinnon ja tarvittavat opintosuoritukset eläinlääketieteen lisensiaatin tutkinnosta, saa ennen eläinlääkäriksi laillistamista harjoittaa väliaikaisesti, enintään kolme vuotta, eläinlääkärinammattia laillistetun tai 8 §:ssä tarkoitetun eläinlääkärin sijaisena. Kolmen vuoden määräaika lasketaan edellä tarkoitetun oikeuden saavuttamisesta. Elintarviketurvallisuusvirasto voi erityisistä syistä pidentää kyseistä aikaa. Maa- ja metsätalousministeriön asetuksella annetaan tarkemmat säännökset oikeuden saavuttamisen edellytyksenä olevista opintosuorituksista.</p>
                        </content>
                    </subsection>
                    <subsection>
                        <content>
                            <p>Elintarviketurvallisuusvirasto voi erityisesti perustellusta syystä myöntää oikeuden harjoittaa väliaikaisesti eläinlääkärinammattia sellaiselle toisessa Euroopan unioniin tai Euroopan talousalueeseen kuuluvassa valtiossa eläinlääkäriksi opiskelevalle henkilölle, joka on suorittanut eläinlääketieteen kandidaatin tutkintoa ja 1 momentissa tarkoitettuja opintosuorituksia vastaavat opinnot.</p>
                        </content>
                    </subsection>
                </section>
                <section>
                    <num>8 §</num>
                    <heading>Euroopan yhteisön lainsäädännössä ja Euroopan talousalueesta tehdyssä sopimuksessa edellytetty väliaikainen eläinlääkäripalvelujen tarjoaminen</heading>
                    <subsection>
                        <content>
                            <p>Euroopan unioniin tai Euroopan talousalueeseen kuuluvan valtion kansalainen, jolle voitaisiin jossakin muussa Euroopan unioniin tai Euroopan talousalueeseen kuuluvassa valtiossa kuin Suomessa hankitun eläinlääkärin pätevyyden perusteella myöntää Suomessa oikeus toimia laillistettuna eläinlääkärinä, saa ilman eläinlääkäriksi laillistamista väliaikaisesti, enintään vuoden ajan, toimia eläinlääkärinä tehtyään Elintarviketurvallisuusvirastolle ilmoituksen väliaikaisesta eläinlääkäripalvelujen tarjoamisesta. Maa- ja metsätalousministeriön asetuksella voidaan antaa tarkempia säännöksiä ilmoituksen tekemisestä.</p>
                        </content>
                    </subsection>
                </section>
                <section>
                    <num>9 §</num>
                    <heading>Eläinlääkäri-nimikkeen käyttäminen</heading>
                    <subsection>
                        <content>
                            <p>Ainoastaan tämän lain nojalla laillistettu eläinlääkäri sekä 8 §:ssä tarkoitettu henkilö saavat käyttää eläinlääkärin nimikettä. Maa- ja metsätalousministeriön asetuksella annetaan Euroopan yhteisön lainsäädännössä edellytetyt säännökset eläinlääketieteellisten tutkintonimikkeiden käyttämisestä Suomessa.</p>
                        </content>
                    </subsection>
                </section>
                <section>
                    <num>10 §</num>
                    <heading>Lääkkeiden määrääminen ja ostaminen</heading>
                    <subsection>
                        <content>
                            <p>Eläinlääkärinammatin harjoittajalla on oikeus määrätä apteekista lääkkeitä eläinlääkinnällistä tai eläinlääketieteellistä tarkoitusta varten. Maa- ja metsätalousministeriön asetuksella voidaan antaa tarkempia säännöksiä lääkkeiden määräämisestä. Lääkkeiden myymisestä ja muusta luovuttamisesta eläinlääkärille lääketukkukaupasta säädetään lääkelaissa (395/1987).</p>
                        </content>
                    </subsection>
                    <hcontainer name="omission"/>
                </section>
                <section>
                    <num>12 §</num>
                    <heading>Ilmoitus- ja tietojenantovelvollisuus</heading>
                    <subsection>
                        <content>
                            <p>Eläinlääkärinammatin harjoittaja on velvollinen salassapitosäännösten estämättä antamaan Elintarviketurvallisuusviraston määräysten mukaisia ilmoituksia ja tilastotietoja hoitamistaan tautitapauksista sekä Elintarviketurvallisuusviraston tai lääninhallituksen vaatimia tautitapauksiin tai muutoin eläinlääkärinammatin harjoittamiseen liittyviä selvityksiä ja selityksiä. Eläinlääkärinammattia harjoittava laillistettu eläinlääkäri on lisäksi velvollinen ilmoittamaan asuinpaikkansa ja osoitteensa sekä niiden muutokset Elintarviketurvallisuusvirastolle ja lääninhallitukselle.</p>
                        </content>
                    </subsection>
                    <hcontainer name="omission"/>
                </section>
                <section>
                    <num>17 §</num>
                    <heading>Eläinlääkinnälliset todistukset</heading>
                    <hcontainer name="omission"/>
                    <subsection>
                        <content>
                            <p>Maa- ja metsätalousministeriön asetuksella voidaan antaa tarkempia säännöksiä todistusten ja lausuntojen antamisesta.</p>
                        </content>
                    </subsection>
                </section>
                <section>
                    <num>19 §</num>
                    <heading>Ohjaus ja valvonta</heading>
                    <subsection>
                        <content>
                            <p>Ministeriö ohjaa ja valvoo ylimpänä viranomaisena tämän lain ja sen nojalla annettujen säännösten täytäntöönpanoa ja noudattamista.</p>
                        </content>
                    </subsection>
                    <subsection>
                        <content>
                            <p>Elintarviketurvallisuusvirasto ohjaa ja valvoo keskushallinnon viranomaisena tämän lain ja sen nojalla annettujen säännösten täytäntöönpanoa ja noudattamista.</p>
                        </content>
                    </subsection>
                    <subsection>
                        <content>
                            <p>Lääninhallitus huolehtii tämän lain ja sen nojalla annettujen säännösten täytäntöönpanosta ja noudattamisen valvonnasta läänin alueella.</p>
                        </content>
                    </subsection>
                </section>
                <section>
                    <num>20 §</num>
                    <heading>Työkyvyn selvittäminen</heading>
                    <subsection>
                        <content>
                            <p>Jos on perusteltua aihetta olettaa, että eläinlääkärinammatin harjoittaja on sairauden, päihteiden väärinkäytön, heikentyneen toimintakyvyn tai muun vastaavan syyn vuoksi käynyt kykenemättömäksi toimimaan ammatissaan, Elintarviketurvallisuusvirasto voi velvoittaa eläinlääkärinammatin harjoittajan lääkärintarkastukseen tai sairaalatutkimuksiin.</p>
                        </content>
                    </subsection>
                </section>
                <section>
                    <num>21 §</num>
                    <heading>Ammattitaidon selvittäminen</heading>
                    <subsection>
                        <content>
                            <p>Jos on perusteltua aihetta epäillä, että eläinlääkärinammatin harjoittajan ammattitaidossa on puutteita, Elintarviketurvallisuusvirasto voi velvoittaa eläinlääkärinammatin harjoittajan ammattitaidon tai muun pätevyyden toteamiseksi kuulusteluun taikka antamaan työnäytteen.</p>
                        </content>
                    </subsection>
                </section>
                <section>
                    <num>22 §</num>
                    <heading>Vastaanottotoiminnan tarkastaminen</heading>
                    <subsection>
                        <content>
                            <p>Elintarviketurvallisuusvirasto tai lääninhallitus voi tarkastaa eläinlääkärinammatin harjoittajan vastaanotto-, tutkimus- ja hoitotilat sekä potilasasiakirjat, jos se on tarpeen tässä laissa säädetyn valvonnan toteuttamiseksi. Samoin perustein Elintarviketurvallisuusvirasto voi myös määrätä lääninhallituksen suorittamaan tarkastuksen.</p>
                        </content>
                    </subsection>
                    <subsection>
                        <content>
                            <p>Tarkastus saadaan tehdä kotirauhan piirissä vain, jos se on välttämätöntä tarkastuksen kohteena olevien seikkojen selvittämiseksi ja on aihetta epäillä eläinlääkärin syyllistyneen ammattitoiminnassaan rangaistavaksi säädettyyn menettelyyn.</p>
                        </content>
                    </subsection>
                    <subsection>
                        <content>
                            <p>Viranomaisen apuna tarkastuksessa voidaan käyttää asiantuntijoita. Asiantuntijoiden on oltava tunnetusti taitavia ja kokeneita henkilöitä, jotka edustavat tarkastuksen kannalta merkityksellistä tieteellistä, käytännön eläinlääkinnän tai muuta asiantuntemusta. Asiantuntijoilla on oikeus salassapitosäännösten estämättä saada vastaanottotoiminnan tarkastamista varten tarpeelliset tiedot käyttöönsä. Asiantuntijat ovat velvollisia pitämään salassa saamansa salassa pidettäviksi säädetyt tiedot.</p>
                        </content>
                    </subsection>
                </section>
                <section>
                    <num>23 §</num>
                    <heading>Virheellinen toiminta</heading>
                    <subsection>
                        <intro>
                            <p>Elintarviketurvallisuusvirasto voi rikkomuksen laadun ja laajuuden huomioon ottaen antaa päätöksellään eläinlääkärinammatin harjoittajalle tarkempia määräyksiä ammattitoimintaa varten tai rajoittaa ammatinharjoittamisoikeutta toistaiseksi tai määräajaksi taikka poistaa ammatinharjoittamisoikeuden toistaiseksi tai määräajaksi, jos eläinlääkärinammatin harjoittaja on:</p>
                        </intro>
                        <paragraph>
                            <num>1)</num>
                            <content>
                                <p>laiminlyönyt 10 §:n 2 momentissa, 12―16 tai 18 §:ssä säädetyn velvollisuuden;</p>
                            </content>
                        </paragraph>
                        <paragraph>
                            <num>2)</num>
                            <content>
                                <p>suorittanut sellaisia tehtäviä, joihin hänen koulutustaan ja ammattitaitoaan on pidettävä riittämättömänä tai hänen toimintamahdollisuuksiaan rajoitettuina; tai</p>
                            </content>
                        </paragraph>
                        <paragraph>
                            <num>3)</num>
                            <content>
                                <p>toiminut muutoin eläinlääkärinammattia harjoittaessaan virheellisesti tai moitittavasti.</p>
                            </content>
                        </paragraph>
                    </subsection>
                    <subsection>
                        <content>
                            <p>Ammatinharjoittamisoikeuden rajoittaminen tai sen poistaminen 1 momentissa tarkoitetulla tavalla edellyttää, että virheellinen menettely tai laiminlyönti on vakavaa ja toistuvaa eikä ammatinharjoittajalle annettu huomautus tai varoitus ole johtanut toiminnassa esiintyvän puutteen korjaamiseen.</p>
                        </content>
                    </subsection>
                </section>
                <section>
                    <num>24 §</num>
                    <heading>Kykenemättömyys toimia ammatissa</heading>
                    <subsection>
                        <content>
                            <p>Jos eläinlääkärinammatin harjoittaja on sairauden, päihteiden väärinkäytön, heikentyneen toimintakyvyn tai muun vastaavan syyn vuoksi käynyt kykenemättömäksi toimimaan ammatissaan, Elintarviketurvallisuusvirasto voi rajoittaa ammatinharjoittamisoikeutta toistaiseksi tai poistaa sen toistaiseksi.</p>
                        </content>
                    </subsection>
                </section>
                <section>
                    <num>25 §</num>
                    <heading>Ammattitoiminnassa tehty rikos</heading>
                    <subsection>
                        <content>
                            <p>Jos eläinlääkärinammatin harjoittaja on tuomittu vankeusrangaistukseen rikoksesta, jonka hän on tehnyt ammattitoiminnassaan, ja tuomioistuimen tuomio on saanut lainvoiman ja jos rikokseen liittyvistä asianhaaroista on havaittavissa, ettei hän ole sen luottamuksen arvoinen, jota hänen tulee nauttia, Elintarviketurvallisuusvirasto voi poistaa eläinlääkärinammatin harjoittajalta määräajaksi tai, jos asianhaarat ovat erittäin raskauttavat, lopullisesti ammatinharjoittamisoikeuden.</p>
                        </content>
                    </subsection>
                    <subsection>
                        <content>
                            <p>Jos valtion tai kunnan taikka kuntayhtymän virassa oleva eläinlääkärinammatin harjoittaja on rikoksen johdosta tuomittu erotettavaksi virantoimituksesta tai viralta pantavaksi, noudatetaan vastaavasti, mitä 1 momentissa säädetään.</p>
                        </content>
                    </subsection>
                    <subsection>
                        <content>
                            <p>Tuomioistuimen tulee viipymättä lähettää jäljennös 1 ja 2 momentissa tarkoitettua asiaa koskevasta pöytäkirjasta ja tuomiosta Elintarviketurvallisuusvirastolle.</p>
                        </content>
                    </subsection>
                    <subsection>
                        <content>
                            <p>Jo ennen kuin tuomioistuimen tuomio, jolla eläinlääkärinammatin harjoittaja on tuomittu vankeusrangaistukseen taikka viralta pantavaksi tai virantoimituksesta erotettavaksi, on saanut lainvoiman, Elintarviketurvallisuusvirasto voi kieltää eläinlääkärinammatin harjoittajaa harjoittamasta ammattia.</p>
                        </content>
                    </subsection>
                </section>
                <section>
                    <num>26 §</num>
                    <heading>Väliaikaiset hallinnolliset turvaamistoimenpiteet</heading>
                    <subsection>
                        <content>
                            <p>Käsitellessään 20―25 §:ssä tarkoitettuja asioita Elintarviketurvallisuusvirasto voi väliaikaisesti kieltää eläinlääkärinammatin harjoittajaa harjoittamasta ammattia tai väliaikaisesti rajoittaa oikeutta harjoittaa ammattia, jos se on toiminnasta eläinten terveydelle tai hyvinvoinnille taikka kansanterveydelle aiheutuvan välittömän vaaran vuoksi välttämätöntä.</p>
                        </content>
                    </subsection>
                </section>
                <section>
                    <num>27 §</num>
                    <heading>Ammatinharjoittamisoikeuden poistaminen eläinlääkärinammatin harjoittajan omasta pyynnöstä</heading>
                    <subsection>
                        <content>
                            <p>Elintarviketurvallisuusvirasto voi eläinlääkärinammatin harjoittajan omasta pyynnöstä rajoittaa tämän oikeutta eläinlääkärinammatin harjoittamiseen tai poistaa sen kokonaan.</p>
                        </content>
                    </subsection>
                </section>
                <section>
                    <num>28 §</num>
                    <heading>Ammatinharjoittamisoikeuden palauttaminen</heading>
                    <subsection>
                        <content>
                            <p>Kun eläinlääkärinammatin harjoittajalta on poistettu ammatinharjoittamisoikeus määräajaksi tai toistaiseksi taikka sitä on rajoitettu, eläinlääkärinammatin harjoittaja voi Elintarviketurvallisuusvirastolta uudelleen hakea ammatinharjoittamisluvan palauttamista tai rajoituksen poistamista sitten, kun ammatinharjoittamisoikeuden poistamisen tai rajoittamisen aiheuttanut syy on lakannut.</p>
                        </content>
                    </subsection>
                    <hcontainer name="omission"/>
                </section>
                <section>
                    <num>29 §</num>
                    <heading>Kirjallinen varoitus</heading>
                    <subsection>
                        <content>
                            <p>Jos eläinlääkärinammatin harjoittaja on ammattiaan harjoittaessaan menetellyt vastoin lakia taikka lain nojalla annettuja säännöksiä tai määräyksiä, syyllistynyt tehtävässään muutoin virheellisyyteen tai laiminlyöntiin taikka käyttäytynyt sopimattomasti eikä virheellisyys tai laiminlyönti ole sen laatuista, että häntä olisi siitä syytettävä tuomioistuimessa, Elintarviketurvallisuusvirasto voi antaa hänelle kirjallisen varoituksen.</p>
                        </content>
                    </subsection>
                </section>
                <section>
                    <num>32 §</num>
                    <heading>Eläinlääkärirekisteri</heading>
                    <subsection>
                        <content>
                            <p>Elintarviketurvallisuusvirasto pitää tässä laissa säädettyjen valvontatehtävien hoitamiseksi rekisteriä eläinlääkärinammatin harjoittajista. Eläinlääkärirekisteriin merkitsemisen yhteydessä Elintarviketurvallisuusvirasto antaa eläinlääkärinammatin harjoittajalle tunnusnumeron.</p>
                        </content>
                    </subsection>
                    <subsection>
                        <intro>
                            <p>Rekisteriin talletettavia tietoja ovat:</p>
                        </intro>
                        <paragraph>
                            <num>1)</num>
                            <content>
                                <p>eläinlääkärinammatin harjoittajan nimi, henkilötunnus, tunnusnumero, laillistamispäivä ja tiedot mahdollisesti suoritetusta erikoiseläinlääkäritutkinnosta;</p>
                            </content>
                        </paragraph>
                        <paragraph>
                            <num>2)</num>
                            <content>
                                <p>eläinlääkärinammatin harjoittajan työpaikka- ja yhteystiedot sekä toiminta itsenäisenä ammatinharjoittajana;</p>
                            </content>
                        </paragraph>
                        <paragraph>
                            <num>3)</num>
                            <content>
                                <p>aika, jolloin eläinlääketieteen opiskelijalla on 7 §:n nojalla oikeus väliaikaisesti harjoittaa eläinlääkärin ammattia;</p>
                            </content>
                        </paragraph>
                        <paragraph>
                            <num>4)</num>
                            <content>
                                <p>aika, jolloin eläinlääkärinammatin harjoittaja 8 §:n nojalla väliaikaisesti tarjoaa eläinlääkäripalveluja;</p>
                            </content>
                        </paragraph>
                        <paragraph>
                            <num>5)</num>
                            <content>
                                <p>ammatinharjoittamisoikeuden väliaikainen rajoittaminen tai kieltäminen; ja</p>
                            </content>
                        </paragraph>
                        <paragraph>
                            <num>6)</num>
                            <content>
                                <p>toistaiseksi voimassa oleva ammatinharjoittamisoikeuden rajoittaminen tai kieltäminen.</p>
                            </content>
                        </paragraph>
                    </subsection>
                    <subsection>
                        <content>
                            <p>Elintarviketurvallisuusvirasto voi tallettaa eläinlääkärirekisteriin tässä laissa säädettyjen valvontatehtävien hoitamisen edellyttämät tiedot eläinlääkärinammatin harjoittajan ammattitoiminnassaan saamasta varoituksesta, sakko- tai vankeusrangaistuksesta sekä viraltapanosta tai virantoimituksesta erottamisesta. Nämä tiedot samoin kuin 2 momentissa tarkoitetut tiedot voidaan tallettaa rekisteriin, vaikka asiaa koskeva päätös ei ole lainvoimainen.</p>
                        </content>
                    </subsection>
                </section>
                <section>
                    <num>33 §</num>
                    <heading>Eläinlääkärirekisteriin merkittyjen tietojen säilyttämisajat ja tietojen luovuttaminen</heading>
                    <hcontainer name="omission"/>
                    <subsection>
                        <content>
                            <p>Elintarviketurvallisuusvirasto voi eläinlääkärirekisteristä puhelimitse antaa tietoja eläinlääkärinammatin harjoittajan ammatinharjoittamisoikeudesta taikka sen väliaikaisesta tai toistaiseksi voimassa olevasta rajoittamisesta tai poistamisesta.</p>
                        </content>
                    </subsection>
                </section>
                <section>
                    <num>34 §</num>
                    <heading>Eläinlääkäriluettelo</heading>
                    <subsection>
                        <content>
                            <p>Elintarviketurvallisuusvirasto julkaisee 32 §:n 2 momentissa mainittujen tietojen perusteella yleisön käyttöön tarkoitetun eläinlääkäriluettelon. Eläinlääkäriluettelossa ei asianomaisen eläinlääkärinammatin harjoittajan suostumuksetta saa olla kotiosoitteita eikä henkilötunnuksia. Eläinlääkäriluettelo toimitetaan maksutta vuosittain lääninhallituksille, apteekeille ja lääketukkukaupoille. Se voidaan luovuttaa myös sähköisessä muodossa maksutta viranomaisille, apteekeille ja lääketukkukaupoille.</p>
                        </content>
                    </subsection>
                    <hcontainer name="omission"/>
                </section>
                <section>
                    <num>35 §</num>
                    <heading>Kuuleminen</heading>
                    <subsection>
                        <content>
                            <p>Ennen 20―25 tai 29 §:ssä tarkoitetun asian lopullista ratkaisemista Elintarviketurvallisuusviraston on varattava eläinlääkärinammatin harjoittajalle tilaisuus antaa selitys asiassa.</p>
                        </content>
                    </subsection>
                </section>
                <section>
                    <num>36 §</num>
                    <heading>Asiantuntijat</heading>
                    <subsection>
                        <content>
                            <p>Ratkaistessaan 20, 21, 23―25 tai 29 §:ssä tarkoitettua asiaa Elintarviketurvallisuusvirasto voi käyttää apunaan tätä varten kutsumiaan pysyviä asiantuntijoita. Pysyvien asiantuntijoiden on oltava tunnetusti taitavia ja kokeneita henkilöitä, jotka edustavat Elintarviketurvallisuusviraston kannalta merkityksellistä tieteellistä, käytännön eläinlääkinnän tai muuta asiantuntemusta. Pysyväksi asiantuntijaksi suostunut henkilö on Elintarviketurvallisuusviraston pyynnöstä velvollinen antamaan edustamaansa alaa koskevaa asiantuntija-apua.</p>
                        </content>
                    </subsection>
                    <subsection>
                        <content>
                            <p>Pysyvillä asiantuntijoilla on oikeus salassapitosäännösten estämättä saada asiantuntija-avun antamista varten tarpeelliset tiedot käyttöönsä. He ovat velvollisia pitämään salassa saamansa salassa pidettäviksi säädetyt tiedot.</p>
                        </content>
                    </subsection>
                    <subsection>
                        <content>
                            <p>Elintarviketurvallisuusvirasto maksaa pysyville asiantuntijoille palkkion heidän suorittamistaan tehtävistä sekä korvaukset matkakustannuksista.</p>
                        </content>
                    </subsection>
                </section>
                <section>
                    <num>37 §</num>
                    <heading>Uhkasakko</heading>
                    <subsection>
                        <content>
                            <p>Jos eläinlääkärinammatin harjoittaja laiminlyö 12 §:ssä tarkoitetun ilmoitus- ja tiedonantovelvollisuuden tai 15 §:ssä tarkoitetun potilasasiakirjojen laatimis- tai säilyttämisvelvollisuuden, Elintarviketurvallisuusvirasto voi määrätä hänet noudattamaan velvollisuuttaan sakon uhalla.</p>
                        </content>
                    </subsection>
                    <hcontainer name="omission"/>
                </section>
                <section>
                    <num>40 §</num>
                    <heading>Tiedonsaantioikeus</heading>
                    <subsection>
                        <content>
                            <p>Elintarviketurvallisuusvirastolla ja lääninhallituksella on pyynnöstä oikeus salassapitosäännösten estämättä saada maksutta valtion, kunnan ja kuntayhtymän viranomaiselta sekä muulta julkisoikeudelliselta yhteisöltä sekä apteekilta ja lääketukkukaupalta tässä laissa säädettyjen tehtävien suorittamiseksi tarpeelliset tiedot ja selvitykset.</p>
                        </content>
                    </subsection>
                </section>
                <section>
                    <num>41 §</num>
                    <heading>Kuulutus virallisessa lehdessä sekä ilmoitus apteekeille ja lääketukkukaupoille</heading>
                    <subsection>
                        <content>
                            <p>Rajoitetusta, poistetusta tai palautetusta ammatinharjoittamisoikeudesta Elintarviketurvallisuusviraston on viipymättä kuulutettava virallisessa lehdessä.</p>
                        </content>
                    </subsection>
                    <subsection>
                        <content>
                            <p>Poistetusta tai rajoitetusta lääkkeen osto- tai määräämisoikeudesta sekä poistetusta tai palautetusta ja tarvittaessa myös rajoitetusta eläinlääkärinammatin harjoittamisoikeudesta Elintarviketurvallisuusviraston on lisäksi ilmoitettava apteekeille ja lääketukkukaupoille.</p>
                        </content>
                    </subsection>
                </section>
                <section>
                    <num>42 §</num>
                    <heading>Oikeus toimia erikoiseläinlääkärinä</heading>
                    <hcontainer name="omission"/>
                    <subsection>
                        <content>
                            <p>Elintarviketurvallisuusvirasto myöntää, siten kuin Euroopan yhteisön yleisen tutkintojen tunnustamisjärjestelmän voimaanpanosta annetussa laissa (1597/1992) säädetään, hakemuksesta oikeuden toimia erikoiseläinlääkärinä Euroopan unioniin tai Euroopan talousalueeseen kuuluvan valtion kansalaiselle, joka on jossakin muussa Euroopan unioniin tai Euroopan talousalueeseen kuuluvassa valtiossa kuin Suomessa suorittanut erikoiseläinlääkärin tutkintoa vastaavan tutkinnon.</p>
                        </content>
                    </subsection>
                    <subsection>
                        <content>
                            <p>Muissa kuin 2 momentissa tarkoitetuissa tapauksissa Elintarviketurvallisuusvirasto voi myöntää oikeuden toimia erikoiseläinlääkärinä henkilölle, joka on muualla kuin Suomessa suorittanut erikoiseläinlääkärin tutkintoa vastaavan tutkinnon. Laillistamisen edellytyksenä on lisäksi, että hakija on suorittanut Suomessa tarvittavat lisäopinnot eläinlääketieteen alalta. Lisäopinnoista säädetään tarkemmin maa- ja metsätalousministeriön asetuksella.</p>
                        </content>
                    </subsection>
                </section>
                <section>
                    <num>43 §</num>
                    <heading>Kelpoisuus eräisiin virkoihin ja toimiin</heading>
                    <hcontainer name="omission"/>
                    <subsection>
                        <content>
                            <p>Virkaa tai tointa voi väliaikaisesti hoitaa 7 tai 8 §:ssä tarkoitettu henkilö, jollei muualla laissa toisin säädetä.</p>
                        </content>
                    </subsection>
                </section>
                <section>
                    <num>44 §</num>
                    <heading>Oppilaitoksen ilmoitusvelvollisuus</heading>
                    <subsection>
                        <content>
                            <p>Sen oppilaitoksen, jossa 7 §:n 1 momentissa tarkoitetun oikeuden perusteena olevat opintosuoritukset on täytetty, on ilmoitettava tästä viipymättä Elintarviketurvallisuusvirastolle.</p>
                        </content>
                    </subsection>
                </section>
            </hcontainer>
            <hcontainer name="entryIntoForceStart"/>
            <hcontainer eId="entryIntoForce" name="entryIntoForce">
                <content>
                    <p>Tämä laki tulee voimaan 1 päivänä toukokuuta 2006.</p>
                    <p>Lain 3 §:ssä tarkoitettua alempaa korkeakoulututkintoa tai sitä tasoltaan vastaavaa koulutusta ei vaadita siltä, joka on suorittanut eläinlääketieteen lisensiaatin tutkinnon eläinlääketieteellisistä tutkinnoista annetun asetuksen (298/1978) mukaisesti.</p>
                    <p>Lain 7 §:ssä tarkoitettua eläinlääketieteen kandidaatin tutkintoa ei vaadita väliaikaisen ammatinharjoittamisoikeuden saamiseksi siltä, joka yliopistolain muuttamisesta annetun lain (715/2004) siirtymäsäännösten nojalla opiskelee eläinlääketieteellisistä tutkinnoista annetun asetuksen mukaista eläinlääketieteen lisensiaatin tutkintoa varten.</p>
                    <p>Se, joka on ennen tämän lain voimaantuloa saanut oikeuden harjoittaa eläinlääkärinammattia, on edelleen oikeutettu jatkamaan ammatinharjoittamistaan.</p>
                    <p>Ennen tämän lain voimaantuloa 36 §:n nojalla pysyviksi asiantuntijoiksi kutsutut jatkavat tehtävässään kunnes Elintarviketurvallisuusvirasto toisin määrää.</p>
                </content>
            </hcontainer>
            <hcontainer finlex:outline="Esityöt ja allekirjoitukset" name="conclusions">
                <hcontainer finlex:outline="Esityöt" name="preliminaryWork">
                    <content>
                        <p>
                            <ref href="/akn/fi/doc/government-proposal/2005/203">HE 203/2005</ref>
                        </p>
                        <p>MmVM 2/2006</p>
                        <p>EV 31/2006</p>
                    </content>
                </hcontainer>
                <hcontainer finlex:outline="Allekirjoitukset" name="signatures">
                    <content>
                        <p>Helsingissä 28 päivänä huhtikuuta 2006</p>
                        <p>
                            <signature>
                                <role refersTo="">Tasavallan Presidentti </role>
                                <person refersTo="">TARJA HALONEN</person>
                            </signature>
                            <signature>
                                <role refersTo="">Maa- ja metsätalousministeri </role>
                                <person refersTo="">Juha Korkeaoja</person>
                            </signature>
                        </p>
                    </content>
                </hcontainer>
            </hcontainer>
        </body>
    </act>
</akomaNtoso>
