<akomaNtoso xmlns="http://docs.oasis-open.org/legaldocml/ns/akn/3.0" xmlns:finlex="http://data.finlex.fi/schema/finlex" xmlns:xsi="http://www.w3.org/2001/XMLSchema-instance">
    <act contains="originalVersion" name="main">
        <meta>
            <identification source="#organization_fi.finlex">
                <FRBRWork>
                    <FRBRthis value="/akn/fi/act/statute/2015/1713/!main"/>
                    <FRBRuri value="/akn/fi/act/statute/2015/1713"/>
                    <FRBRalias name="eli" value="http://data.finlex.fi/eli/sd/2015/1713/alkup"/>
                    <FRBRdate date="2015-12-30" name="dateIssued"/>
                    <FRBRdate date="2015-12-31" name="datePublished"/>
                    <FRBRauthor as="#role_author" href="#organization_fi.parliament"/>
                    <FRBRcountry value="fi"/>
                    <FRBRsubtype value="statute"/>
                    <FRBRnumber value="1713"/>
                    <FRBRprescriptive value="true"/>
                    <FRBRauthoritative value="true"/>
                </FRBRWork>
                <FRBRExpression>
                    <FRBRthis value="/akn/fi/act/statute/2015/1713/fin@/!main"/>
                    <FRBRuri value="/akn/fi/act/statute/2015/1713/fin@"/>
                    <FRBRalias name="eli" value="http://data.finlex.fi/eli/sd/2015/1713/alkup/fin"/>
                    <FRBRdate date="2015-12-30" name="dateIssued"/>
                    <FRBRdate date="2015-12-31" name="datePublished"/>
                    <FRBRauthor as="#role_author" href="#organization_fi.parliament"/>
                    <FRBRlanguage language="fin"/>
                </FRBRExpression>
                <FRBRManifestation>
                    <FRBRthis value="/akn/fi/act/statute/2015/1713/fin@/!main.xml"/>
                    <FRBRuri value="/akn/fi/act/statute/2015/1713/fin@.akn"/>
                    <FRBRalias name="eli" value="http://data.finlex.fi/eli/sd/2015/1713/alkup/fin/xml"/>
                    <FRBRdate date="2025-02-21" name="dateProduced"/>
                    <FRBRdate date="2015-12-31" name="datePublished"/>
                    <FRBRauthor as="#role_editor" href="#organization_fi.finlex"/>
                    <FRBRformat value="xml"/>
                </FRBRManifestation>
            </identification>
            <references source="#organization_fi.finlex">
                <TLCOrganization eId="organization_fi.finlex" href="/akn/ontology/organization/fi.finlex" showAs="Finlex"/>
                <TLCRole eId="role_author" href="/akn/ontology/role/author" showAs="Tekijä"/>
                <TLCRole eId="role_editor" href="/akn/ontology/role/editor" showAs="Toimittaja"/>
                <TLCConcept eId="act" href="/akn/ontology/concept/statute/type-statute.act" showAs="Laki"/>
                <TLCConcept eId="amending-statute" href="/akn/ontology/concept/statute/category-statute.amending-statute" showAs="Muutossäädös"/>
            </references>
            <proprietary source="#organization_fi.finlex">
                <finlex:typeStatute refersTo="#act"/>
                <finlex:categoryStatute refersTo="#amending-statute"/>
                <finlex:documentYear>2015</finlex:documentYear>
            </proprietary>
        </meta>
        <preface>
            <p>
                <docNumber>1713/2015</docNumber>
                <docTitle>Laki vuokra-asuntolainojen ja asumisoikeustalolainojen korkotuesta annetun lain muuttamisesta</docTitle>
            </p>
        </preface>
        <preamble>
            <formula name="enactingClause">
                <p>Eduskunnan päätöksen mukaisesti</p>
                <blockContainer>
                    <block name="substitutions">
                        <i>muutetaan</i>
                         vuokra-asuntolainojen ja asumisoikeustalolainojen korkotuesta annetun lain (
                        <affectedDocument href="/akn/fi/act/statute/2001/604">604/2001</affectedDocument>
                        ) 8, 13, 17, 29, 30, 37, 38 ja 41 §,
                    </block>
                    <block name="substitutions-originals">sellaisina kuin niistä ovat 13 § laeissa 84/2003, 736/2004 ja 991/2013, 17 § laeissa 233/2002 ja 1131/2006, 30 § laissa 236/2004 ja 37 § osaksi laissa 946/2009, sekä</block>
                </blockContainer>
                <blockContainer>
                    <block name="insertions">
                        <i>lisätään</i>
                         lakiin uusi 13 a—13 d § seuraavasti:
                    </block>
                </blockContainer>
            </formula>
        </preamble>
        <body>
            <hcontainer finlex:outline="Säädöksen teksti" name="statuteProvisionsWrapper">
                <section>
                    <num>8 §</num>
                    <heading>Korkotukilainan hyväksyvä viranomainen</heading>
                    <subsection>
                        <content>
                            <p>Asumisen rahoitus- ja kehittämiskeskus päättää lainan hyväksymisestä korkotukilainaksi.</p>
                        </content>
                    </subsection>
                    <subsection>
                        <content>
                            <p>Korkotukilainan lyhennysohjelmaa, korkoa tai muita lainaehtoja voidaan muuttaa kesken laina-ajan, jos Valtiokonttori hyväksyy muutoksen.</p>
                        </content>
                    </subsection>
                </section>
                <section>
                    <num>13 §</num>
                    <heading>Omakustannusvuokralla katettavat menot</heading>
                    <subsection>
                        <intro>
                            <p>Vuokralaisilta saa periä asuinhuoneistosta vuokraa enintään määrän, joka tarvitaan muiden tuottojen ohella vuokra-asuntojen sekä niihin liittyvien tilojen rahoituksen ja hyvän kiinteistönpidon mukaisiin menoihin. Tällaisia ovat menot, jotka aiheutuvat:</p>
                        </intro>
                        <paragraph>
                            <num>1) </num>
                            <content>
                                <p>kiinteistön ja asuntojen rakentamista, hankintaa tai perusparantamista varten otetuista lainoista sekä 15 §:n 2 momentin 2 kohdan mukaiseen luovutuskorvaukseen liittyvästä indeksitarkistuksesta, jos se on sisältynyt muulle kuin samaan konserniin kuuluvalle yhteisölle maksettuun luovutushintaan;</p>
                            </content>
                        </paragraph>
                        <paragraph>
                            <num>2) </num>
                            <content>
                                <p>kiinteistön ja rakennusten sekä asuntojen ylläpidosta ja hoidosta;</p>
                            </content>
                        </paragraph>
                        <paragraph>
                            <num>3) </num>
                            <content>
                                <p>kohtuullisesta varautumisesta perusparannuksiin ja 2 kohdassa tarkoitettuihin toimenpiteisiin;</p>
                            </content>
                        </paragraph>
                        <paragraph>
                            <num>4) </num>
                            <content>
                                <p>asuntojen vuokrauksesta ja hallinnoinnista;</p>
                            </content>
                        </paragraph>
                        <paragraph>
                            <num>5) </num>
                            <content>
                                <p>15 §:n 2 momentin 1 kohdassa tarkoitetulle omarahoitusosuudelle laskettavasta korosta;</p>
                            </content>
                        </paragraph>
                        <paragraph>
                            <num>6) </num>
                            <content>
                                <p>omistajalle lain mukaan kuuluvista velvoitteista, jotka eivät johdu siitä, että omistaja olisi toiminut tämän lain tai muun lain vastaisesti;</p>
                            </content>
                        </paragraph>
                        <paragraph>
                            <num>7) </num>
                            <content>
                                <p>muusta vastaavasta hyväksyttävästä syystä.</p>
                            </content>
                        </paragraph>
                    </subsection>
                    <subsection>
                        <content>
                            <p>Vuokralaisilta ei saa asuinhuoneiston vuokrissa periä korkotukilainan tai sen tilalle otetun muun lainan lyhennyksiä enempää kuin valtioneuvoston asetuksella säädetään. Jos vuokra-asuntojen korkotukilainalla rahoitetuista osaomistusasunnoista annetussa laissa (232/2002) tarkoitetun osaomistusasunnon vuokralainen ostaa lisäosuuksia asunnon hallintaan oikeuttavista osakkeista, vuokraa on alennettava määrällä, joka vastaa lisäosuuden suuruiseen korkotukilainan osaan kohdistuvaa korkoa, joka olisi jäänyt enemmistöosuuden omistajan maksettavaksi, jollei korkotukilainaa olisi lyhennetty.</p>
                        </content>
                    </subsection>
                    <subsection>
                        <intro>
                            <p>Valtioneuvoston asetuksella voidaan antaa tarkempia säännöksiä:</p>
                        </intro>
                        <paragraph>
                            <num>1) </num>
                            <content>
                                <p>siitä, mitä on pidettävä 1 momentin 3 kohdassa tarkoitettuna kohtuullisena varautumisena;</p>
                            </content>
                        </paragraph>
                        <paragraph>
                            <num>2) </num>
                            <content>
                                <p>15 §:n 2 momentin 1 kohdassa tarkoitetulle omarahoitusosuudelle laskettavan koron suuruudesta;</p>
                            </content>
                        </paragraph>
                        <paragraph>
                            <num>3) </num>
                            <content>
                                <p>muista vuokranmääritykseen liittyvistä asioista.</p>
                            </content>
                        </paragraph>
                    </subsection>
                    <subsection>
                        <content>
                            <p>Asumisen rahoitus- ja kehittämiskeskus voi asettamillaan ehdoilla myöntää hakemuksesta lainansaajalle luvan poiketa varautumiselle tai omarahoitusosuuden korolle 3 momentin nojalla säädettävistä enimmäismääristä, jos siihen on erityinen syy.</p>
                        </content>
                    </subsection>
                    <subsection>
                        <content>
                            <p>Vuokrasta säädetään muutoin asuinhuoneiston vuokrauksesta annetussa laissa.</p>
                        </content>
                    </subsection>
                </section>
                <section>
                    <num>13 a §</num>
                    <heading>Vuokrien tasaus</heading>
                    <subsection>
                        <content>
                            <p>Saman omistajan omistamien, tämän lain ja aravalain (1189/1993) nojalla lainoitettujen vuokratalojen ja vuokra-asuntojen vuokrat voidaan tasata.</p>
                        </content>
                    </subsection>
                    <subsection>
                        <intro>
                            <p>Vuokria ei kuitenkaan saa tasata:</p>
                        </intro>
                        <paragraph>
                            <num>1) </num>
                            <content>
                                <p>sellaisten asuntojen, joihin sovelletaan omakustannusvuokraa koskevia säännöksiä, ja muiden tämän lain tai aravalain nojalla lainoitettujen vuokratalojen ja vuokra-asuntojen kesken, jos tasaus nostaisi vuokria ensin mainituissa asunnoissa;</p>
                            </content>
                        </paragraph>
                        <paragraph>
                            <num>2) </num>
                            <content>
                                <p>avustuksista erityisryhmien asunto-olojen parantamiseksi annetussa laissa tarkoitettujen asuntojen ja muiden vuokra-asuntojen kesken;</p>
                            </content>
                        </paragraph>
                        <paragraph>
                            <num>3) </num>
                            <content>
                                <p>sellaisten asuntojen kesken, joiden rakentamista, hankintaa tai perusparantamista varten on myönnetty avustuksista erityisryhmien asunto-olojen parantamiseksi annetun lain mukaista avustusta, jollei kohteiden, joissa asunnot sijaitsevat, enimmäisavustusprosentti ole mainitun lain 8 §:n 1 momentin perusteella samansuuruinen.</p>
                            </content>
                        </paragraph>
                    </subsection>
                    <subsection>
                        <content>
                            <p>Valtioneuvoston asetuksella voidaan antaa tarkempia säännöksiä vuokrien tasauksen rajoittamisesta sekä muista vuokrien tasauksessa noudatettavista menettelytavoista. Asumisen rahoitus- ja kehittämiskeskus voi asettamillaan ehdoilla myöntää hakemuksesta lainansaajalle luvan tasata vuokria 2 momentin 2 tai 3 kohdassa säädetystä poiketen, jos siihen on erityinen syy.</p>
                        </content>
                    </subsection>
                </section>
                <section>
                    <num>13 b §</num>
                    <heading>Kilpailuttaminen</heading>
                    <subsection>
                        <content>
                            <p>Vuokratalon omistajan on toimittajatahosta riippumatta kilpailutettava arvoltaan merkittävimmät hankkimansa isännöinti-, hallinto-, huolto- ja muut kiinteistönhoitopalvelut sekä kunnossapitotyöt, joiden kattamista varten peritään tai on tarkoitus periä vuokraa. Jos hankinnan arvo ilman arvonlisäveroa ylittää julkisista hankinnoista annetun lain 15 §:n 1 kohdassa säädetyn kansallisen kynnysarvon, se on kilpailutettava, jollei pakottavista kiireellisistä syistä tai muusta laista muuta johdu. Hankintaa ei saa jakaa eriin, osittaa eikä laskea poikkeuksellisin menetelmin tämän momentin soveltamisen välttämiseksi.</p>
                        </content>
                    </subsection>
                    <subsection>
                        <content>
                            <p>Jos vuokratalon omistaja on julkisista hankinnoista annetussa laissa tarkoitettu hankintayksikkö, sen velvollisuudesta hankintojen kilpailuttamiseen säädetään mainitussa laissa.</p>
                        </content>
                    </subsection>
                </section>
                <section>
                    <num>13 c §</num>
                    <heading>Jälkilaskelman laatiminen ja yli- tai alijäämän huomioon ottaminen</heading>
                    <subsection>
                        <intro>
                            <p>Vuokratalon omistajan on laadittava tilikaudelta tilinpäätöksen laatimisen yhteydessä kirjanpitoonsa perustuva, koko yhteisöä koskeva ja tasausryhmittäin tehtävä jälkilaskelma, josta käy ilmi:</p>
                        </intro>
                        <paragraph>
                            <num>1) </num>
                            <content>
                                <p>paljonko vuokria on peritty;</p>
                            </content>
                        </paragraph>
                        <paragraph>
                            <num>2) </num>
                            <content>
                                <p>mitä menoeriä on katettu vuokrilla;</p>
                            </content>
                        </paragraph>
                        <paragraph>
                            <num>3) </num>
                            <content>
                                <p>paljonko tuleviin perusparannus-, ylläpito- ja hoitotoimenpiteisiin on kerätty varoja ja miten niitä on käytetty;</p>
                            </content>
                        </paragraph>
                        <paragraph>
                            <num>4) </num>
                            <content>
                                <p>paljonko tilikaudelta on syntynyt rahoitusylijäämää tai -alijäämää;</p>
                            </content>
                        </paragraph>
                        <paragraph>
                            <num>5) </num>
                            <content>
                                <p>paljonko edellisiltä tilikausilta on syntynyt rahoitusylijäämää tai -alijäämää.</p>
                            </content>
                        </paragraph>
                    </subsection>
                    <subsection>
                        <content>
                            <p>Edellä 1 momentin 4 ja 5 kohdassa tarkoitettu yli- tai alijäämä vähennettynä varautumiseen kerätyillä varoilla on otettava huomioon seuraavien vuosien vuokria määritettäessä.</p>
                        </content>
                    </subsection>
                </section>
                <section>
                    <num>13 d §</num>
                    <heading>Omakustannusvuokrien valvonta</heading>
                    <subsection>
                        <content>
                            <p>Asumisen rahoitus- ja kehittämiskeskus valvoo omakustannusvuokran määräytymistä ja siihen liittyviä menettelytapoja koskevien säännösten noudattamista. Keskuksella on oikeus vaatia valvonnan suorittamiseksi tarvittavat tiedot lainansaajalta. Keskukselle kuuluu myös lainansaajien yleinen ohjaus omakustannusvuokraa koskevissa asioissa.</p>
                        </content>
                    </subsection>
                    <subsection>
                        <content>
                            <p>Jos lainansaaja on laiminlyönyt omakustannusvuokran määräytymistä tai siihen liittyviä menettelytapoja koskevien säännösten noudattamisen, Asumisen rahoitus- ja kehittämiskeskus voi kieltää lainansaajaa perimästä vuokrissa 15 §:n 2 momentin 1 kohdassa tarkoitetulle omarahoitusosuudelle laskettavaa korkoa ja kieltää lainansaajaa tulouttamasta 24 §:n 1 momentin 3 kohdan mukaista tuottoa enintään neljän vuoden ajan keskuksen päätöksestä.</p>
                        </content>
                    </subsection>
                    <subsection>
                        <content>
                            <p>Valtioneuvoston asetuksella voidaan antaa tarkempia säännöksiä omakustannusvuokrien valvonnasta.</p>
                        </content>
                    </subsection>
                </section>
                <section>
                    <num>17 §</num>
                    <heading>Käyttö- ja luovutusrajoitusaika</heading>
                    <subsection>
                        <intro>
                            <p>Korkotukivuokra-asunnon tai tällaisen asunnon hallintaan oikeuttavan osakkeen taikka korkotukivuokratalon tai korkotukivuokrataloyhtiön osakkeen luovutusta sekä korkotukivuokra-asunnon käyttöä koskevat rajoitukset päättyvät kun: </p>
                        </intro>
                        <paragraph>
                            <num>1) </num>
                            <content>
                                <p>45 vuotta on kulunut lainan hyväksymisestä korkotukilainaksi, jos laina on hyväksytty korkotukilainaksi 31 päivänä elokuuta 2004 tai sitä ennen;</p>
                            </content>
                        </paragraph>
                        <paragraph>
                            <num>2) </num>
                            <content>
                                <p>40 vuotta on kulunut lainan hyväksymisestä korkotukilainaksi, jos laina on hyväksytty korkotukilainaksi 1 päivänä syyskuuta 2004 tai sen jälkeen;</p>
                            </content>
                        </paragraph>
                        <paragraph>
                            <num>3) </num>
                            <content>
                                <p>30 vuotta on kulunut lainan hyväksymisestä korkotukilainaksi, jos laina on hyväksytty vuokra-asumisen perusparannuskorkotukilainaksi 1 päivänä tammikuuta 2007 tai sen jälkeen.</p>
                            </content>
                        </paragraph>
                    </subsection>
                    <subsection>
                        <content>
                            <p>Korkotukilainan tultua maksetuksi takaisin valtioneuvoston asetuksella säädettyjen lyhennysehtojen mukaisesti 13 ja 13 a §:n, 13 b §:n 1 momentin sekä 13 c §:n mukaiset rajoitukset lakkaavat. Jos korkotukilaina maksetaan takaisin ennenaikaisesti, mainitut rajoitukset lakkaavat, kun 30 vuotta on kulunut lainan hyväksymisestä korkotukilainaksi.</p>
                        </content>
                    </subsection>
                    <subsection>
                        <content>
                            <p>Jos vuokra-asuntojen korkotukilainan kohteena on vuokra-asuntojen korkotukilainalla rahoitetuista osaomistusasunnoista annetussa laissa tarkoitettu osaomistusasunto, käyttö- ja luovutusrajoitusaika päättyy kuitenkin, kun asunnon hallintaan oikeuttavat osakkeet lunastetaan mainitun lain ja osaomistussopimuksen ehtojen mukaisesti.</p>
                        </content>
                    </subsection>
                    <subsection>
                        <content>
                            <p>Jos talossa on tai on ollut vuokra-asuntojen korkotukilainalla rahoitetuista osaomistusasunnoista annetussa laissa tarkoitettuja osaomistusasuntoja, asunto vapautuu rajoituksista 1 momentin estämättä, jollei sille löydy lunastajaa, joka lunastaa asunnon mainitun lain mukaisesti, ja enemmistöosuuden omistaja ilmoittaa tästä Asumisen rahoitus- ja kehittämiskeskukselle.</p>
                        </content>
                    </subsection>
                </section>
                <section>
                    <num>29 §</num>
                    <heading>Valtion vastuun kesto</heading>
                    <subsection>
                        <content>
                            <p>Valtion vastuu koskee sellaisia erääntyneitä, maksamatta jääneitä lyhennys- ja korkomaksuja, jotka ovat erääntyneet 45 vuoden kuluessa korkotukilainan tai sen ensimmäisen erän nostamisesta sekä näille erille kertyviä viivästyskorkoja siihen asti, kunnes lainanmyöntäjä saa suorituksen saamisistaan.</p>
                        </content>
                    </subsection>
                    <subsection>
                        <content>
                            <p>Jos lainansaaja ottaa 17 §:ssä tarkoitetun rajoitusajan kuluessa korkotukilainan tilalle uuden lainan, jonka Valtiokonttori hyväksyy korkotukilainaksi, valtion vastuun kesto lasketaan alkuperäisen lainan tai sen ensimmäisen erän nostamisesta lukien.</p>
                        </content>
                    </subsection>
                </section>
                <section>
                    <num>30 §</num>
                    <heading>Korkotukilainan vakuus</heading>
                    <subsection>
                        <content>
                            <p>Korkotukilainalla tulee olla Asumisen rahoitus- ja kehittämiskeskuksen hyväksymä muita lainoja paremmalla etuoikeudella oleva kiinnitysvakuus tai muu keskuksen hyväksymä vakuus, ellei lainansaajana ole kunta tai kuntayhtymä.</p>
                        </content>
                    </subsection>
                    <subsection>
                        <content>
                            <p>Korkotukilainan vakuutta voidaan muuttaa kesken laina-ajan, jos Valtiokonttori hyväksyy uuden vakuuden.</p>
                        </content>
                    </subsection>
                </section>
                <section>
                    <num>37 §</num>
                    <heading>Korkotuen lakkauttaminen</heading>
                    <subsection>
                        <content>
                            <p>Valtiokonttori voi lakkauttaa korkotuen maksamisen ja velvoittaa lainansaajan kokonaan tai osittain suorittamaan valtion asuntorahastoon sen korkotuen, jonka valtio on lainasta jo maksanut, jos lainansaaja on käyttänyt lainavaroja muuhun kuin tämän lain mukaiseen tarkoitukseen tai asuntoa vastoin asumisoikeusasunnoista annetun lain säännöksiä taikka korkotukilainaksi hyväksymistä hakiessaan antanut olennaisesti virheellisiä tietoja tai salannut lainan hyväksymiseen olennaisesti vaikuttavia seikkoja. Valtiokonttori voi velvoittaa lainansaajan kokonaan tai osaksi suorittamaan valtion asuntorahastoon sen korkotuen, jonka valtio on lainasta maksanut myös, jos 11 §:ssä tarkoitetun asunnon, johon sovelletaan 17 §:ssä säädettyjä rajoituksia, tai tällaisen asunnon hallintaan oikeuttavien osakkeiden omistusoikeus luovutetaan vastiketta vastaan muulle kuin 5 §:ssä tarkoitetulle omistajalle tai 18 b §:ssä tarkoitetulle omaksilunastajalle tai jos vuokratalo tai -asunto taikka
asumisoikeustalo puretaan ilman lupaa ennen käyttörajoitusajan päättymistä. Asumisen rahoitus- ja kehittämiskeskus voi lakkauttaa korkotuen maksamisen ja velvoittaa lainansaajan kokonaan tai osittain suorittamaan valtion asuntorahastoon sen korkotuen, jonka valtio on lainasta jo maksanut, jos lainansaaja on käyttänyt vuokra-asuntoa vastoin 11 §:ssä säädettyä taikka toiminut vastoin 13 tai 13 a §:ssä, 13 b §:n 1 momentissa tai 13 c §:ssä säädettyä eikä laiminlyönti ole vähäinen.</p>
                        </content>
                    </subsection>
                    <subsection>
                        <content>
                            <p>Lainansaajan on suoritettava 1 momentin perusteella takaisin maksettavalle korkotuelle korkotuen kulloisenkin erän maksupäivästä takaisinmaksupäivään korkoa korkolain 3 §:n 2 momentissa tarkoitetun korkokannan mukaan lisättynä kolmella prosenttiyksiköllä. Jos palautusta tai korkoa ei makseta määräajassa, erääntyneelle määrälle on suoritettava vuotuista viivästyskorkoa korkolain 4 §:n 1 momentissa tarkoitetun korkokannan mukaan.</p>
                        </content>
                    </subsection>
                    <subsection>
                        <content>
                            <p>Jos 5 §:n 1 momentin 3 kohdassa tarkoitetun lainansaajayhteisön nimeäminen peruutetaan 27 §:n, aravalain 15 d §:n, vuokra-asuntolainojen korkotuesta annetun lain 2 d §:n tai asumisoikeustalolainojen korkotuesta annetun lain (1205/1993) 4 d §:n nojalla, Asumisen rahoitus- ja kehittämiskeskus voi päättää, että yhteisöllä tai sen kanssa samaan konserniin kuuluvalla 25 §:ssä tarkoitetulla yhteisöllä olevien vuokra-asuntolainojen tai asumisoikeustalolainojen korkotuen suorittaminen lakkautetaan kokonaan tai osittain kuuden kuukauden kuluttua nimeämisen peruuttamisesta, jollei syy nimeämisen peruuttamiseen poistu tänä aikana.</p>
                        </content>
                    </subsection>
                </section>
                <section>
                    <num>38 §</num>
                    <heading>Takausmaksu</heading>
                    <subsection>
                        <content>
                            <p>Jos korkotuen maksaminen lakkaa 36 §:n nojalla tai lakkautetaan 37 §:n nojalla, mutta korkotukilainaa ei makseta takaisin, lainansaajan on maksettava valtion takauksesta takausmaksu lainan jäljellä olevasta pääomasta. Takausmaksun suuruus on yksi prosentti vuodessa lainan jäljellä olevasta pääomasta.</p>
                        </content>
                    </subsection>
                    <subsection>
                        <content>
                            <p>Valtiokonttori voi erityisestä syystä asettamillaan ehdoilla hakemuksesta päättää, ettei takausmaksua peritä.</p>
                        </content>
                    </subsection>
                    <subsection>
                        <content>
                            <p>Takausmaksut tuloutetaan valtion asuntorahastoon.</p>
                        </content>
                    </subsection>
                </section>
                <section>
                    <num>41 §</num>
                    <heading>Muutoksenhaku</heading>
                    <subsection>
                        <content>
                            <p>Hakija saa vaatia Asumisen rahoitus- ja kehittämiskeskuksen, Valtiokonttorin ja kunnan sekä kunnanhallituksen ja kunnan lautakunnan alaisen viranhaltijan päätökseen oikaisua päätöksen tehneeltä viranomaiselta siten kuin hallintolaissa (434/2003) säädetään. Kunnanhallituksen tai lautakunnan alaisen viranhaltijan päätökseen oikaisua vaaditaan kuitenkin kunnanhallitukselta tai asianomaiselta lautakunnalta.</p>
                        </content>
                    </subsection>
                    <subsection>
                        <content>
                            <p>Oikaisuvaatimukseen annettuun päätökseen saa hakea muutosta valittamalla hallinto-oikeuteen siten kuin hallintolainkäyttölaissa (586/1996) säädetään. Oikaisuvaatimukseen annettuun päätökseen vuokralaisen valintaa tai hyväksymistä koskevassa asiassa taikka Asumisen rahoitus- ja kehittämiskeskuksen päätökseen 8 §:ssä tarkoitetussa asiassa ei kuitenkaan saa hakea muutosta valittamalla.</p>
                        </content>
                    </subsection>
                    <subsection>
                        <content>
                            <p>Hallinto-oikeuden päätökseen 12 §:ssä tarkoitetussa korkotuen lakkauttamista koskevassa asiassa sekä 13 d §:n 2 momentissa ja 37 §:ssä tarkoitetussa asiassa saa hakea muutosta valittamalla siten kuin hallintolainkäyttölaissa säädetään. Hallinto-oikeuden muuhun päätökseen saa hakea muutosta valittamalla vain, jos korkein hallinto-oikeus myöntää valitusluvan.</p>
                        </content>
                    </subsection>
                </section>
            </hcontainer>
            <hcontainer name="entryIntoForceStart"/>
            <hcontainer eId="entryIntoForce" name="entryIntoForce">
                <content>
                    <p>Tämä laki tulee voimaan 1 päivänä tammikuuta 2016. </p>
                    <p>Asuntojen vuokranmääritykseen sovelletaan 13 §:n 1 momenttia sellaisena kuin se oli tämän lain voimaan tullessa 31 päivään joulukuuta 2016 saakka. Asuntojen vuokrien tasaukseen sovelletaan mainittuna aikana 13 a §:n asemasta 13 §:n 3 momenttia sellaisena kuin se oli tämän lain voimaan tullessa. Ensimmäinen 13 c §:n mukainen jälkilaskelma on laadittava vuonna 2017 alkavalta tilikaudelta. Muutoksenhaussa ennen tämän lain voimaantuloa annettuun hallintopäätökseen sovelletaan tämän lain voimaan tullessa voimassa olleita säännöksiä.</p>
                </content>
            </hcontainer>
            <hcontainer finlex:outline="Esityöt ja allekirjoitukset" name="conclusions">
                <hcontainer finlex:outline="Esityöt" name="preliminaryWork">
                    <content>
                        <p>
                            <ref href="/akn/fi/doc/government-proposal/2015/99">HE 99/2015</ref>
                        </p>
                        <p>YmVM 3/2015</p>
                        <p>EV 93/2015</p>
                    </content>
                </hcontainer>
                <hcontainer finlex:outline="Allekirjoitukset" name="signatures">
                    <content>
                        <p>Helsingissä 30 päivänä joulukuuta 2015</p>
                        <p>
                            <signature>
                                <role refersTo="">Tasavallan Presidentti</role>
                                <person refersTo="">Sauli Niinistö</person>
                            </signature>
                            <signature>
                                <role refersTo="">Liikenne- ja viestintäministeri</role>
                                <person refersTo="">Anne Berner</person>
                            </signature>
                        </p>
                    </content>
                </hcontainer>
            </hcontainer>
        </body>
    </act>
</akomaNtoso>
