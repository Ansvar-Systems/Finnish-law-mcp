<akomaNtoso xmlns="http://docs.oasis-open.org/legaldocml/ns/akn/3.0" xmlns:finlex="http://data.finlex.fi/schema/finlex" xmlns:xsi="http://www.w3.org/2001/XMLSchema-instance">
    <act contains="originalVersion" name="main">
        <meta>
            <identification source="#organization_fi.finlex">
                <FRBRWork>
                    <FRBRthis value="/akn/fi/act/statute/2015/799/!main"/>
                    <FRBRuri value="/akn/fi/act/statute/2015/799"/>
                    <FRBRalias name="eli" value="http://data.finlex.fi/eli/sd/2015/799/alkup"/>
                    <FRBRdate date="2015-06-26" name="dateIssued"/>
                    <FRBRdate date="2015-06-30" name="datePublished"/>
                    <FRBRauthor as="#role_author" href="#organization_fi.parliament"/>
                    <FRBRcountry value="fi"/>
                    <FRBRsubtype value="statute"/>
                    <FRBRnumber value="799"/>
                    <FRBRprescriptive value="true"/>
                    <FRBRauthoritative value="true"/>
                </FRBRWork>
                <FRBRExpression>
                    <FRBRthis value="/akn/fi/act/statute/2015/799/fin@/!main"/>
                    <FRBRuri value="/akn/fi/act/statute/2015/799/fin@"/>
                    <FRBRalias name="eli" value="http://data.finlex.fi/eli/sd/2015/799/alkup/fin"/>
                    <FRBRdate date="2015-06-26" name="dateIssued"/>
                    <FRBRdate date="2015-06-30" name="datePublished"/>
                    <FRBRauthor as="#role_author" href="#organization_fi.parliament"/>
                    <FRBRlanguage language="fin"/>
                </FRBRExpression>
                <FRBRManifestation>
                    <FRBRthis value="/akn/fi/act/statute/2015/799/fin@/!main.xml"/>
                    <FRBRuri value="/akn/fi/act/statute/2015/799/fin@.akn"/>
                    <FRBRalias name="eli" value="http://data.finlex.fi/eli/sd/2015/799/alkup/fin/xml"/>
                    <FRBRdate date="2025-02-21" name="dateProduced"/>
                    <FRBRdate date="2015-06-30" name="datePublished"/>
                    <FRBRauthor as="#role_editor" href="#organization_fi.finlex"/>
                    <FRBRformat value="xml"/>
                </FRBRManifestation>
            </identification>
            <references source="#organization_fi.finlex">
                <TLCOrganization eId="organization_fi.finlex" href="/akn/ontology/organization/fi.finlex" showAs="Finlex"/>
                <TLCRole eId="role_author" href="/akn/ontology/role/author" showAs="Tekijä"/>
                <TLCRole eId="role_editor" href="/akn/ontology/role/editor" showAs="Toimittaja"/>
                <TLCConcept eId="act" href="/akn/ontology/concept/statute/type-statute.act" showAs="Laki"/>
                <TLCConcept eId="amending-statute" href="/akn/ontology/concept/statute/category-statute.amending-statute" showAs="Muutossäädös"/>
            </references>
            <proprietary source="#organization_fi.finlex">
                <finlex:typeStatute refersTo="#act"/>
                <finlex:categoryStatute refersTo="#amending-statute"/>
                <finlex:documentYear>2015</finlex:documentYear>
            </proprietary>
        </meta>
        <preface>
            <p>
                <docNumber>799/2015</docNumber>
                <docTitle>Laki hallintolainkäyttölain muuttamisesta</docTitle>
            </p>
        </preface>
        <preamble>
            <formula name="enactingClause">
                <p>Eduskunnan päätöksen mukaisesti</p>
                <blockContainer>
                    <block name="substitutions">
                        <i>muutetaan</i>
                         hallintolainkäyttölain (
                        <affectedDocument href="/akn/fi/act/statute/1996/586">586/1996</affectedDocument>
                        ) 21, 39—43, 46, 47 ja 49 §, sellaisena kuin niistä on 43 § osaksi laissa 435/2003, sekä
                    </block>
                </blockContainer>
                <blockContainer>
                    <block name="insertions">
                        <i>lisätään </i>
                        lakiin uusi 33 a ja 39 a—39 g § seuraavasti:
                    </block>
                </blockContainer>
            </formula>
        </preamble>
        <body>
            <hcontainer finlex:outline="Säädöksen teksti" name="statuteProvisionsWrapper">
                <section>
                    <num>21 §</num>
                    <heading>Asiamiehen valtuutus</heading>
                    <subsection>
                        <content>
                            <p>Asiamiehen on esitettävä valtakirja, jollei päämies ole valtuuttanut häntä suullisesti valitusviranomaisessa. Valtakirjan puuttuessa sen esittämiseen on tarvittaessa varattava tilaisuus, mikä ei kuitenkaan estä käsittelyn jatkamista tänä aikana. Asianajajan, julkisen oikeusavustajan ja luvan saaneista oikeudenkäyntiavustajista annetussa laissa (715/2011) tarkoitetun luvan saaneen oikeudenkäyntiavustajan tulee esittää valtakirja ainoastaan, jos valitusviranomainen niin määrää.</p>
                        </content>
                    </subsection>
                    <subsection>
                        <content>
                            <p>Asiamies ei saa ilman päämiehen suostumusta siirtää toiselle henkilölle valtuutusta, joka on annettu nimetylle henkilölle.</p>
                        </content>
                    </subsection>
                </section>
                <section>
                    <num>33 a §</num>
                    <heading>Velvollisuus selvityksen esittämiseen</heading>
                    <subsection>
                        <content>
                            <p>Jokaisella on velvollisuus saapua tuomioistuimeen kuultavaksi sekä sallia katselmuksen toimittaminen taikka esittää tuomioistuimelle 42 §:ssä tarkoitettu esine tai asiakirja, jollei laissa toisin säädetä.</p>
                        </content>
                    </subsection>
                    <subsection>
                        <content>
                            <p>Jos henkilöllä on velvollisuus tai oikeus kieltäytyä todistamasta tuomioistuimessa, häntä ei voida velvoittaa esittämään asiakirjaa tai esinettä taikka sallimaan katselmuksen toimittamista selvityksen esittämiseksi vaitiolovelvollisuuden tai vaitiolo-oikeuden piiriin kuuluvasta seikasta.</p>
                        </content>
                    </subsection>
                </section>
                <section>
                    <num>39 §</num>
                    <heading>Todistajan kuuleminen</heading>
                    <subsection>
                        <content>
                            <p>Suullisessa käsittelyssä voidaan kuulla todistajana henkilöä, jonka asianosainen taikka päätöksen tehnyt hallintoviranomainen nimeää tai jonka kuulemista valitusviranomainen pitää tarpeellisena. Jos asiassa vedotaan yksityisluonteiseen kirjalliseen todistajankertomukseen, todistajaa kuullaan suullisesti vain, jos se on tarpeen asian selvittämiseksi.</p>
                        </content>
                    </subsection>
                </section>
                <section>
                    <num>39 a §</num>
                    <heading>Todistajan esteellisyys</heading>
                    <subsection>
                        <content>
                            <p>Todistajana ei voida kuulla oikeudenkäynnin osapuolena olevaa yksityistä asianosaista eikä muutakaan henkilöä, jonka oikeutta, etua tai velvollisuutta oikeudenkäynnin kohteena oleva asia välittömästi koskee, eikä heidän laillista edustajaansa.</p>
                        </content>
                    </subsection>
                    <subsection>
                        <content>
                            <p>Todistajana ei voida kuulla myöskään henkilöä, joka toimii päätöksen tehneen tai muutoin oikeudenkäynnissä osallisena olevan hallintoviranomaisen puhevaltaa käyttävänä edustajana samassa oikeudenkäynnissä.</p>
                        </content>
                    </subsection>
                </section>
                <section>
                    <num>39 b §</num>
                    <heading>Todistajan vaitiolo-oikeus</heading>
                    <subsection>
                        <content>
                            <p>Asianosaisen nykyinen tai entinen aviopuoliso taikka nykyinen avopuoliso, sisarus, sukulainen suoraan ylenevässä tai alenevassa polvessa taikka se, jolla on vastaavanlainen parisuhteeseen tai sukulaisuuteen rinnastuva läheinen suhde asianosaiseen, saa kieltäytyä todistamasta.</p>
                        </content>
                    </subsection>
                    <subsection>
                        <content>
                            <p>Jos 1 momentissa tarkoitettu henkilö suostuu todistamaan, suostumusta ei voida peruuttaa, ellei muusta tässä laissa säädetystä salassapitovelvollisuudesta tai vaitiolo-oikeudesta muuta johdu.</p>
                        </content>
                    </subsection>
                    <subsection>
                        <intro>
                            <p>Sen lisäksi, mitä 1 momentissa säädetään, todistaja saa kieltäytyä todistamasta siltä osin kuin todistaminen ilmaisisi:</p>
                        </intro>
                        <paragraph>
                            <num>1) </num>
                            <content>
                                <p>liike- tai ammattisalaisuuden, jolleivät erittäin tärkeät syyt ottaen huomioon asian laatu, todisteen merkitys asian ratkaisemisen kannalta ja seuraukset sen esittämättä jättämisestä sekä muut olosuhteet vaadi todistamista; tai</p>
                            </content>
                        </paragraph>
                        <paragraph>
                            <num>2) </num>
                            <content>
                                <p>sananvapauden käyttämisestä joukkoviestinnässä annetun lain (460/2003) 16 §:ssä tarkoitetun tiedon.</p>
                            </content>
                        </paragraph>
                    </subsection>
                    <subsection>
                        <content>
                            <p>Lisäksi oikeudenkäymiskaaren 17 luvun 33 §:ssä tarkoitettu anonyymi todistaja saa kieltäytyä todistamasta siltä osin kuin todistaminen saattaisi paljastaa hänen henkilöllisyytensä tai yhteystietonsa.</p>
                        </content>
                    </subsection>
                </section>
                <section>
                    <num>39 c §</num>
                    <heading>Todistajan velvollisuus kieltäytyä todistamasta</heading>
                    <subsection>
                        <content>
                            <p>Valitusviranomaisen päätösneuvottelun sisällöstä ei saa todistaa.</p>
                        </content>
                    </subsection>
                    <subsection>
                        <content>
                            <p>Jokaisella muulla kuin oikeudenkäymiskaaren 17 luvun 33 §:ssä tarkoitetulla anonyymilla todistajalla on velvollisuus kieltäytyä todistamasta siltä osin kuin todistaminen saattaisi paljastaa anonyymin todistajan henkilöllisyyden tai hänen yhteystietonsa.</p>
                        </content>
                    </subsection>
                    <subsection>
                        <content>
                            <p>Lisäksi velvollisuuteen kieltäytyä todistamasta sovelletaan, mitä oikeudenkäymiskaaren 17 luvun 10 §:ssä, 11 §:n 3 momentissa, 12 §:n 3—5 momentissa, 13 §:n 1 ja 3 momentissa, 15 §:n 1 momentissa sekä 16 §:ssä säädetään.</p>
                        </content>
                    </subsection>
                    <subsection>
                        <content>
                            <p>Oikeudenkäymiskaaren 17 luvun 11 §:n 3 momentissa, 12 §:n 3—5 momentissa, 13 §:n 1 ja 3 momentissa sekä 16 §:ssä tarkoitettu henkilön velvollisuus kieltäytyä todistamasta säilyy, vaikkei asianomainen henkilö enää ole siinä asemassa, jossa hän on saanut tiedon todistettavasta seikasta.</p>
                        </content>
                    </subsection>
                    <subsection>
                        <content>
                            <p>Henkilöllä, joka on saanut oikeudenkäymiskaaren 17 luvun 11 §:n 3 momentissa taikka 13 §:n 1 tai 3 momentissa tarkoitetun tiedon toimiessaan lainkohdassa tarkoitetun henkilön palveluksessa tai muuten hänen apunaan, on vastaava velvollisuus kieltäytyä todistamasta kuin mainituissa lainkohdissa tarkoitetuilla henkilöillä. Palveluksessa tai apuna toiminut henkilö voidaan kuitenkin määrätä todistamaan oikeudenkäymiskaaren 17 luvun 15 §:n 1 momentissa säädetyillä edellytyksillä.</p>
                        </content>
                    </subsection>
                </section>
                <section>
                    <num>39 d §</num>
                    <heading>Muussa laissa säädetyn vaitiolovelvollisuuden vaikutus todistajan kuulemiseen</heading>
                    <subsection>
                        <intro>
                            <p>Muussa laissa säädetyn vaitiolovelvollisuuden piiriin kuuluvasta seikasta voidaan kuulla todistajaa vain, jos:</p>
                        </intro>
                        <paragraph>
                            <num>1) </num>
                            <content>
                                <p>kuuleminen on välttämätöntä asian selvittämiseksi; tai</p>
                            </content>
                        </paragraph>
                        <paragraph>
                            <num>2) </num>
                            <content>
                                <p>se, jonka hyväksi vaitiolovelvollisuus on säädetty, suostuu todistamiseen.</p>
                            </content>
                        </paragraph>
                    </subsection>
                    <subsection>
                        <content>
                            <p>Valitusviranomainen ei kuitenkaan saa kuulla todistajaa tämän 1 momentissa tarkoitetun vaitiolovelvollisuuden piiriin kuuluvasta seikasta, jos kuulematta jättämiselle on erittäin tärkeän yleisen edun tai lapsen edun taikka muun erittäin tärkeän yksityisen edun vuoksi erityisen painavat perusteet eikä kuulematta jättäminen vaaranna oikeudenmukaisen oikeudenkäynnin toteutumista.</p>
                        </content>
                    </subsection>
                </section>
                <section>
                    <num>39 e §</num>
                    <heading>Todistajan kieltäytymisen perusteleminen</heading>
                    <subsection>
                        <content>
                            <p>Jos todistaja kieltäytyy todistamasta, hänen on ilmoitettava kieltäytymisensä peruste ja saatettava todennäköiseksi sitä tukevat seikat.</p>
                        </content>
                    </subsection>
                    <subsection>
                        <content>
                            <p>Jos henkilö kuitenkin kieltäytyy todistamasta 39 b §:n 4 momentissa tai 39 c §:n 2 momentissa tarkoitetulla perusteella, kieltäytyminen hyväksytään, jollei hän ole selvästi erehtynyt kieltäytymistä koskevan oikeuden tai velvollisuuden sisällöstä tai kieltäytyminen ole muutoin selvästi perusteeton.</p>
                        </content>
                    </subsection>
                </section>
                <section>
                    <num>39 f §</num>
                    <heading>Muut säännökset todistajan kuulemisesta</heading>
                    <subsection>
                        <content>
                            <p>Todistajan kuulemiseen sovelletaan, mitä siitä säädetään oikeudenkäymiskaaren 17 luvun 30—32, 43, 44, 46 ja 50 §:ssä, 51 §:n 1 ja 2 momentissa sekä 52 ja 62—64 §:ssä.</p>
                        </content>
                    </subsection>
                </section>
                <section>
                    <num>39 g §</num>
                    <heading>Muu henkilökohtainen kuuleminen</heading>
                    <subsection>
                        <content>
                            <p>Suullisessa käsittelyssä voidaan kuulla henkilökohtaisesti myös henkilöä, jota ei 39 a §:n perusteella voida kuulla todistajana, jos kuuleminen on tarpeen asian selvittämiseksi.</p>
                        </content>
                    </subsection>
                </section>
                <section>
                    <num>40 §</num>
                    <heading>Asiantuntijan kuuleminen</heading>
                    <subsection>
                        <content>
                            <p>Valitusviranomainen voi hankkia erityistä asiantuntemusta vaativasta kysymyksestä lausunnon yksityiseltä asiantuntijalta noudattaen soveltuvin osin, mitä siitä säädetään oikeudenkäymiskaaren 17 luvun 34—36, 43, 45, 46 ja 50 §:ssä, 51 §:n 1 ja 2 momentissa sekä 52 ja 64 §:ssä.</p>
                        </content>
                    </subsection>
                </section>
                <section>
                    <num>41 §</num>
                    <heading>Katselmus</heading>
                    <subsection>
                        <content>
                            <p>Valitusviranomainen voi asian selvittämiseksi toimittaa sellaisen esineen, jota ei voida hankaluudetta tuoda valitusviranomaiselle, tai kiinteän omaisuuden tai paikan taikka muun kohteen katselmuksen. Katselmukseen sovelletaan, mitä siitä säädetään oikeudenkäymiskaaren 17 luvun 40 §:ssä sekä mitä tässä laissa säädetään suullisesta käsittelystä.</p>
                        </content>
                    </subsection>
                </section>
                <section>
                    <num>42 §</num>
                    <heading>Asiakirjan ja esineen esittäminen</heading>
                    <subsection>
                        <content>
                            <p>Valitusviranomaiselle voidaan esittää todisteena asiakirja tai esine. Asiakirjan ja esineen esittämiseen valitusviranomaiselle sovelletaan, mitä siitä säädetään oikeudenkäymiskaaren 17 luvun 39 ja 40 §:ssä.</p>
                        </content>
                    </subsection>
                </section>
                <section>
                    <num>43 §</num>
                    <heading>Kutsu suulliseen käsittelyyn</heading>
                    <subsection>
                        <content>
                            <p>Valitusviranomaisen on kutsuttava suulliseen käsittelyyn asianosaiset, päätöksen tehneen hallintoviranomaisen edustaja sekä ne muut henkilöt, joiden läsnäoloa se pitää tarpeellisena. Jos suullista käsittelyä on rajoitettu 37 §:n 2 momentissa tarkoitetulla tavalla, kutsumatta voidaan jättää ne asianosaiset, joiden läsnäolo on tämän vuoksi ilmeisen tarpeetonta.</p>
                        </content>
                    </subsection>
                    <subsection>
                        <content>
                            <p>Asianosainen tai hänen laillinen edustajansa kutsutaan suulliseen käsittelyyn uhalla, että poissaolo ei estä asian käsittelyä ja ratkaisemista. Hänet voidaan kutsua saapumaan henkilökohtaisesti suulliseen käsittelyyn, jos se on tarpeellista asian selvittämisen kannalta. Tällöin voidaan asettaa sakon uhka.</p>
                        </content>
                    </subsection>
                    <subsection>
                        <content>
                            <p>Valitusviranomainen huolehtii 1 momentissa tarkoitettujen henkilöiden samoin kuin todistajan ja asiantuntijan kutsumisesta suulliseen käsittelyyn noudattaen, mitä hallintolaissa säädetään tiedoksiannosta, jollei kutsumista ole annettu asianosaisen huolehdittavaksi.</p>
                        </content>
                    </subsection>
                    <subsection>
                        <content>
                            <p>Todistajan ja asiantuntijan kutsumiseen suulliseen käsittelyyn sovelletaan muutoin, mitä siitä säädetään oikeudenkäymiskaaren 17 luvun 41 ja 42 §:ssä.</p>
                        </content>
                    </subsection>
                </section>
                <section>
                    <num>46 §</num>
                    <heading>Tallentaminen</heading>
                    <subsection>
                        <content>
                            <p>Valitusviranomaisen on äänitettävä tai muulla vastaavalla tavalla tallennettava asianosaisen, päätöksen tehneen hallintoviranomaisen edustajan, todistajan, asiantuntijan ja muun kuultavan kuuleminen suullisessa käsittelyssä.</p>
                        </content>
                    </subsection>
                    <subsection>
                        <content>
                            <p>Jos tallentaminen ei ole mahdollista, pöytäkirjaan on riittävän täsmällisesti merkittävä, mitä asiassa on kerrottu. Pöytäkirjattu suullinen lausuma on heti luettava ja pöytäkirjaan on merkittävä lausuman antajan ilmoitus siitä, onko lausuma merkitty oikein pöytäkirjaan.</p>
                        </content>
                    </subsection>
                </section>
                <section>
                    <num>47 §</num>
                    <heading>Tallenne</heading>
                    <subsection>
                        <content>
                            <p>Tallenne on säilytettävä vähintään kuuden kuukauden ajan asian ratkaisemisesta. Jos asiassa on haettu muutosta valittamalla, tallenne on kuitenkin säilytettävä, kunnes asia on lainvoimaisesti ratkaistu.</p>
                        </content>
                    </subsection>
                </section>
                <section>
                    <num>49 §</num>
                    <heading>Todistajan ja muun kuultavan kustannusten korvaaminen</heading>
                    <subsection>
                        <content>
                            <p>Todistajalla on oikeus saada kohtuullinen korvaus tarpeellisista matka- ja toimeentulokustannuksista sekä taloudellisesta menetyksestä.</p>
                        </content>
                    </subsection>
                    <subsection>
                        <content>
                            <p>Valitusviranomaisen omasta aloitteestaan kutsumalle todistajalle samoin kuin valtion asianosaisena nimeämälle todistajalle maksetaan korvaus valtion varoista sen mukaan kuin valtion varoista maksettavista todistelukustannuksista erikseen säädetään.</p>
                        </content>
                    </subsection>
                    <subsection>
                        <content>
                            <p>Asianosaisen on suoritettava korvaus nimeämälleen todistajalle. Todistajalle, jonka on nimennyt muu asianosainen kuin valtio, voidaan maksaa korvaus valtion varoista, jos todistaminen on ollut tarpeen asian selvittämiseksi. Todistajalla on oikeus saada ennakolta korvaus matka- ja toimeentulokustannuksista. Ennakon suorittamiseen sovelletaan, mitä siitä säädetään oikeudenkäymiskaaren 17 luvun 65 §:n 3 ja 4 momentissa.</p>
                        </content>
                    </subsection>
                    <subsection>
                        <content>
                            <p>Mitä tässä pykälässä säädetään kustannusten korvaamisesta todistajalle, sovelletaan myös 39 g §:ssä tarkoitetun kuultavan kustannusten korvaamiseen.</p>
                        </content>
                    </subsection>
                </section>
            </hcontainer>
            <hcontainer name="entryIntoForceStart"/>
            <hcontainer eId="entryIntoForce" name="entryIntoForce">
                <content>
                    <p>Tämä laki tulee voimaan 1 päivänä tammikuuta 2016.</p>
                </content>
            </hcontainer>
            <hcontainer finlex:outline="Esityöt ja allekirjoitukset" name="conclusions">
                <hcontainer finlex:outline="Esityöt" name="preliminaryWork">
                    <content>
                        <p>
                            <ref href="/akn/fi/doc/government-proposal/2014/245">HE 245/2014</ref>
                        </p>
                        <p>LaVM 23/2014</p>
                        <p>EV 296/2014</p>
                    </content>
                </hcontainer>
                <hcontainer finlex:outline="Allekirjoitukset" name="signatures">
                    <content>
                        <p>  Helsingissä 26 päivänä kesäkuuta 2015</p>
                        <p>
                            <signature>
                                <role refersTo="">Tasavallan Presidentti</role>
                                <person refersTo="">SAULI NIINISTÖ</person>
                            </signature>
                            <signature>
                                <role refersTo="">Oikeus- ja työministeri</role>
                                <person refersTo="">Jari Lindström</person>
                            </signature>
                        </p>
                    </content>
                </hcontainer>
            </hcontainer>
        </body>
    </act>
</akomaNtoso>
