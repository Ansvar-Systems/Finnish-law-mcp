<akomaNtoso xmlns="http://docs.oasis-open.org/legaldocml/ns/akn/3.0" xmlns:finlex="http://data.finlex.fi/schema/finlex" xmlns:xsi="http://www.w3.org/2001/XMLSchema-instance">
    <act contains="originalVersion" name="main">
        <meta>
            <identification source="#organization_fi.finlex">
                <FRBRWork>
                    <FRBRthis value="/akn/fi/act/statute/2007/519/!main"/>
                    <FRBRuri value="/akn/fi/act/statute/2007/519"/>
                    <FRBRalias name="eli" value="http://data.finlex.fi/eli/sd/2007/519/alkup"/>
                    <FRBRdate date="2007-04-27" name="dateIssued"/>
                    <FRBRauthor as="#role_author" href="#organization_fi.parliament"/>
                    <FRBRcountry value="fi"/>
                    <FRBRsubtype value="statute"/>
                    <FRBRnumber value="519"/>
                    <FRBRprescriptive value="true"/>
                    <FRBRauthoritative value="true"/>
                </FRBRWork>
                <FRBRExpression>
                    <FRBRthis value="/akn/fi/act/statute/2007/519/fin@/!main"/>
                    <FRBRuri value="/akn/fi/act/statute/2007/519/fin@"/>
                    <FRBRalias name="eli" value="http://data.finlex.fi/eli/sd/2007/519/alkup/fin"/>
                    <FRBRdate date="2007-04-27" name="dateIssued"/>
                    <FRBRauthor as="#role_author" href="#organization_fi.parliament"/>
                    <FRBRlanguage language="fin"/>
                </FRBRExpression>
                <FRBRManifestation>
                    <FRBRthis value="/akn/fi/act/statute/2007/519/fin@/!main.xml"/>
                    <FRBRuri value="/akn/fi/act/statute/2007/519/fin@.akn"/>
                    <FRBRalias name="eli" value="http://data.finlex.fi/eli/sd/2007/519/alkup/fin/xml"/>
                    <FRBRdate date="2025-09-06" name="dateProduced"/>
                    <FRBRauthor as="#role_editor" href="#organization_fi.finlex"/>
                    <FRBRformat value="xml"/>
                </FRBRManifestation>
            </identification>
            <references source="#organization_fi.finlex">
                <TLCOrganization eId="organization_fi.finlex" href="/akn/ontology/organization/fi.finlex" showAs="Finlex"/>
                <TLCRole eId="role_author" href="/akn/ontology/role/author" showAs="Tekijä"/>
                <TLCRole eId="role_editor" href="/akn/ontology/role/editor" showAs="Toimittaja"/>
                <TLCConcept eId="act" href="/akn/ontology/concept/statute/type-statute.act" showAs="Laki"/>
                <TLCConcept eId="amending-statute" href="/akn/ontology/concept/statute/category-statute.amending-statute" showAs="Muutossäädös"/>
            </references>
            <proprietary source="#organization_fi.finlex">
                <finlex:typeStatute refersTo="#act"/>
                <finlex:categoryStatute refersTo="#amending-statute"/>
                <finlex:documentYear>2007</finlex:documentYear>
                <finlex:statuteBookOfFinlandReference>
                    <finlex:year value="2007"/>
                    <finlex:number value="77"/>
                    <finlex:date date="2007-05-11"/>
                </finlex:statuteBookOfFinlandReference>
            </proprietary>
        </meta>
        <preface>
            <p>
                <docNumber>519/2007</docNumber>
                <docTitle>Laki kuntalain muuttamisesta</docTitle>
            </p>
        </preface>
        <preamble>
            <formula name="enactingClause">
                <p>Eduskunnan päätöksen mukaisesti</p>
                <blockContainer>
                    <block name="substitutions">
                        <i>muutetaan</i>
                         17 päivänä maaliskuuta 1995 annetun kuntalain (<affectedDocument href="/akn/fi/act/statute/1995/365">365/1995</affectedDocument>) 13 §:n 2 momentin 1 kohta, 52 §:n 4 momentti, 68, 69, 71 ja 73 §, sellaisina kuin niistä ovat 52 §:n 4 momentti laissa 1034/2003 sekä 68, 69 ja 71 § laissa 578/2006; sekä
                    </block>
                </blockContainer>
                <blockContainer>
                    <block name="insertions">
                        <i>lisätään </i>
                        lakiin uusi 16 a, 25 a ja 68 a §, siitä viimeksi mainitulla lailla kumotun 70 §:n tilalle uusi 70 § sekä lakiin uusi 10 a luku seuraavasti:
                    </block>
                </blockContainer>
            </formula>
        </preamble>
        <body>
            <hcontainer finlex:outline="Säädöksen teksti" name="statuteProvisionsWrapper">
                <section>
                    <num>13 §</num>
                    <heading>Valtuuston tehtävät</heading>
                    <hcontainer name="omission"/>
                    <subsection>
                        <intro>
                            <p>Valtuuston tulee:</p>
                        </intro>
                        <paragraph>
                            <num>1)</num>
                            <content>
                                <p>päättää kunnan ja kuntakonsernin toiminnan ja talouden keskeisistä tavoitteista sekä konserniohjauksen periaatteista;</p>
                                <p class="omission"/>
                            </content>
                        </paragraph>
                    </subsection>
                </section>
                <section>
                    <num>16 a §</num>
                    <heading>Kuntakonserni</heading>
                    <subsection>
                        <content>
                            <p>
                                Yhteisö, jossa kunnalla on kirjanpitolain (1336/1997) 1 luvun 5 §:ssä tarkoitettu määräysvalta, on 
                                <i>kunnan tytäryhteisö</i>. Kunta tytäryhteisöineen muodostaa 
                                <i>kuntakonsernin</i>. Mitä tässä laissa säädetään kunnan tytäryhteisöstä, sovelletaan myös kunnan määräysvaltaan kuuluvaan säätiöön.
                            </p>
                        </content>
                    </subsection>
                </section>
                <chapter>
                    <num>3 luku</num>
                    <heading>Kunnan muu hallinto</heading>
                    <section>
                        <num>25 a §</num>
                        <heading>Konsernijohto</heading>
                        <subsection>
                            <content>
                                <p>
                                    Kunnan 
                                    <i>konsernijohtoon</i>
                                     kuuluvat kunnanhallitus, kunnanjohtaja tai pormestari ja muut johtosäännössä määrätyt viranomaiset.
                                </p>
                            </content>
                        </subsection>
                        <subsection>
                            <content>
                                <p>Konsernijohto vastaa kuntakonsernin ohjauksesta ja konsernivalvonnan järjestämisestä.</p>
                            </content>
                        </subsection>
                    </section>
                    <section>
                        <num>52 §</num>
                        <heading>Esteellisyys</heading>
                        <hcontainer name="omission"/>
                        <subsection>
                            <content>
                                <p>Hallintolain 28 §:n 1 momentin 5 kohtaa ei sovelleta kunnan luottamushenkilöön, viranhaltijaan tai työntekijään, vaikka tämä olisi mainitussa lainkohdassa tarkoitetussa asemassa kunnallisessa liikelaitoksessa, kuntayhtymässä, kuntakonserniin kuuluvassa yhteisössä tai säätiössä. Henkilö on kuitenkin esteellinen, jos kunnan ja liikelaitoksen, kuntayhtymän, yhteisön tai säätiön edut ovat ristiriidassa keskenään taikka asian tasapuolinen käsittely edellyttää, ettei henkilö osallistu asian käsittelyyn. Myöskään hallintolain 28 §:n 1 momentin 6 kohtaa ei sovelleta kunnassa.</p>
                            </content>
                        </subsection>
                        <hcontainer name="omission"/>
                    </section>
                    <section>
                        <num>68 §</num>
                        <heading>Tilinpäätös</heading>
                        <subsection>
                            <content>
                                <p>Kunnan tilikausi on kalenterivuosi. Kunnanhallituksen on laadittava tilikaudelta tilinpäätös tilikautta seuraavan vuoden maaliskuun loppuun mennessä ja annettava se tilintarkastajien tarkastettavaksi sekä tilintarkastuksen jälkeen saatettava se valtuuston käsiteltäväksi kesäkuun loppuun mennessä.</p>
                            </content>
                        </subsection>
                        <subsection>
                            <content>
                                <p>Tilinpäätökseen kuuluvat tase, tuloslaskelma, rahoituslaskelma ja niiden liitteenä olevat tiedot sekä talousarvion toteutumisvertailu ja toimintakertomus.</p>
                            </content>
                        </subsection>
                        <subsection>
                            <content>
                                <p>Tilinpäätöksen tulee antaa oikeat ja riittävät tiedot kunnan toiminnan tuloksesta ja taloudellisesta asemasta. Tätä varten tarpeelliset lisätiedot on ilmoitettava liitetiedoissa.</p>
                            </content>
                        </subsection>
                        <subsection>
                            <content>
                                <p>Tilinpäätöksen allekirjoittavat kunnanhallituksen jäsenet sekä kunnanjohtaja tai pormestari.</p>
                            </content>
                        </subsection>
                    </section>
                    <section>
                        <num>68 a §</num>
                        <heading>Konsernitilinpäätös</heading>
                        <subsection>
                            <content>
                                <p>Kunnan, joka tytäryhteisöineen muodostaa kuntakonsernin, tulee laatia ja sisällyttää tilinpäätökseensä konsernitilinpäätös. Konsernitilinpäätös tulee laatia samalta päivältä kuin kunnan tilinpäätös.</p>
                            </content>
                        </subsection>
                        <subsection>
                            <content>
                                <p>Konsernitilinpäätös laaditaan konserniyhteisöjen taseiden ja tuloslaskelmien sekä niiden liitetietojen yhdistelmänä. Konsernitilinpäätökseen sisällytetään lisäksi konsernin rahoituslaskelma, jossa annetaan selvitys kuntakonsernin varojen hankinnasta ja niiden käytöstä tilikauden aikana.</p>
                            </content>
                        </subsection>
                        <subsection>
                            <content>
                                <p>Konsernituloslaskelma ja konsernin rahoituslaskelma saadaan jättää laatimatta, jos sekä päättyneeltä tilikaudelta että sitä välittömästi edeltäneeltä tilikaudelta tytäryhteisöjen yhteenlaskettu liikevaihto tai sitä vastaava tuotto on alle 200 000 euroa. Konsernituloslaskelma ja konsernin rahoituslaskelma on kuitenkin aina laadittava, jos sekä päättyneeltä tilikaudelta että sitä välittömästi edeltäneeltä tilikaudelta tytäryhteisöjen taseiden yhteenlaskettu arvo on ylittänyt yhden kolmasosan kuntakonsernin päättynyttä tilikautta edeltäneen tilikauden tasearvosta.</p>
                            </content>
                        </subsection>
                    </section>
                    <section>
                        <num>69 §</num>
                        <heading>Toimintakertomus</heading>
                        <subsection>
                            <content>
                                <p>Toimintakertomuksessa on esitettävä selvitys valtuuston asettamien toiminnallisten ja taloudellisten tavoitteiden toteutumisesta kunnassa ja kuntakonsernissa. Toimintakertomuksessa on myös annettava tietoja sellaisista kunnan ja kuntakonsernin talouteen liittyvistä olennaisista asioista, joista ei ole tehtävä selkoa kunnan tai kuntakonsernin taseessa, tuloslaskelmassa tai rahoituslaskelmassa.</p>
                            </content>
                        </subsection>
                        <subsection>
                            <content>
                                <p>Jos kunnan taseessa on kattamatonta alijäämää, toimintakertomuksessa on tehtävä selkoa talouden tasapainotuksen toteutumisesta tilikaudella sekä voimassa olevan taloussuunnitelman ja toimenpideohjelman riittävyydestä talouden tasapainottamiseksi.</p>
                            </content>
                        </subsection>
                        <subsection>
                            <content>
                                <p>Kunnanhallituksen on toimintakertomuksessa tehtävä esitys tilikauden tuloksen käsittelystä.</p>
                            </content>
                        </subsection>
                    </section>
                    <section>
                        <num>70 §</num>
                        <heading>Tytäryhteisön tiedonantovelvollisuus</heading>
                        <subsection>
                            <content>
                                <p>Kunnan tytäryhteisön hallituksen tai sitä vastaavan toimielimen on annettava kunnanhallitukselle kuntakonsernin taloudellisen aseman arvioimiseen ja sen toiminnan tuloksen laskemiseen tarvittavat tiedot.</p>
                            </content>
                        </subsection>
                    </section>
                    <section>
                        <num>71 §</num>
                        <heading>Tarkastuslautakunta</heading>
                        <subsection>
                            <content>
                                <p>Valtuusto asettaa tarkastuslautakunnan toimikauttaan vastaavien vuosien hallinnon ja talouden tarkastuksen järjestämistä varten. Lautakunnan puheenjohtajan ja varapuheenjohtajan tulee olla valtuutettuja.</p>
                            </content>
                        </subsection>
                        <subsection>
                            <content>
                                <p>Tarkastuslautakunnan on valmisteltava valtuuston päätettävät hallinnon ja talouden tarkastusta koskevat asiat sekä arvioitava, ovatko valtuuston asettamat toiminnalliset ja taloudelliset tavoitteet kunnassa ja kuntakonsernissa toteutuneet. Tarkastuslautakunnan on huolehdittava kunnan ja sen tytäryhteisöjen tarkastuksen yhteensovittamisesta.</p>
                            </content>
                        </subsection>
                        <subsection>
                            <content>
                                <p>Jos kunnan taseessa on kattamatonta alijäämää, tarkastuslautakunnan on arvioitava talouden tasapainotuksen toteutumista tilikaudella sekä voimassa olevan taloussuunnitelman ja toimenpideohjelman riittävyyttä.</p>
                            </content>
                        </subsection>
                        <subsection>
                            <intro>
                                <p>Vaalikelpoinen tarkastuslautakuntaan ei ole:</p>
                            </intro>
                            <paragraph>
                                <num>1)</num>
                                <content>
                                    <p>kunnanhallituksen jäsen;</p>
                                </content>
                            </paragraph>
                            <paragraph>
                                <num>2)</num>
                                <content>
                                    <p>apulaispormestari;</p>
                                </content>
                            </paragraph>
                            <paragraph>
                                <num>3)</num>
                                <content>
                                    <p>henkilö, joka on kunnanhallituksen jäsenen, kunnanjohtajan, pormestarin tai apulaispormestarin hallintolain 28 §:n 2 ja 3 momentissa tarkoitettu läheinen;</p>
                                </content>
                            </paragraph>
                            <paragraph>
                                <num>4)</num>
                                <content>
                                    <p>kuntaan tai kunnan määräämisvallassa olevaan yhteisöön tai säätiöön pysyväisluonteisessa palvelussuhteessa oleva; eikä</p>
                                </content>
                            </paragraph>
                            <paragraph>
                                <num>5)</num>
                                <content>
                                    <p>henkilö, joka ei ole vaalikelpoinen kunnanhallitukseen.</p>
                                </content>
                            </paragraph>
                        </subsection>
                    </section>
                    <section>
                        <num>73 §</num>
                        <heading>Tilintarkastajan tehtävät</heading>
                        <subsection>
                            <intro>
                                <p>Tilintarkastajien on viimeistään toukokuun loppuun mennessä tarkastettava hyvän tilintarkastustavan mukaisesti kunkin tilikauden hallinto, kirjanpito ja tilinpäätös. Tilintarkastajien on tarkastettava:</p>
                            </intro>
                            <paragraph>
                                <num>1)</num>
                                <content>
                                    <p>onko kunnan hallintoa hoidettu lain ja valtuuston päätösten mukaisesti;</p>
                                </content>
                            </paragraph>
                            <paragraph>
                                <num>2)</num>
                                <content>
                                    <p>onko kunnan tilinpäätös ja siihen kuuluva konsernitilinpäätös laadittu tilinpäätöksen laatimista koskevien säännösten ja määräysten mukaisesti sekä antavatko ne oikeat ja riittävät tiedot tilikauden toiminnasta, taloudesta, taloudellisesta kehityksestä ja taloudellisista vastuista;</p>
                                </content>
                            </paragraph>
                            <paragraph>
                                <num>3)</num>
                                <content>
                                    <p>ovatko valtionosuuksien perusteista ja käytöstä annetut tiedot oikeita; sekä</p>
                                </content>
                            </paragraph>
                            <paragraph>
                                <num>4)</num>
                                <content>
                                    <p>onko kunnan sisäinen valvonta ja konsernivalvonta järjestetty asianmukaisesti.</p>
                                </content>
                            </paragraph>
                        </subsection>
                        <subsection>
                            <content>
                                <p>Tilintarkastajan tulee noudattaa valtuuston ja tarkastuslautakunnan antamia erityisiä ohjeita, jolleivät ne ole ristiriidassa lain, kunnan johtosääntöjen tai hyvän tilintarkastustavan kanssa.</p>
                            </content>
                        </subsection>
                        <subsection>
                            <content>
                                <p>Havaitsemistaan epäkohdista tilintarkastajien on ilmoitettava viipymättä tarkastuslautakunnalle ja tarvittaessa myös kunnanhallitukselle.</p>
                            </content>
                        </subsection>
                    </section>
                </chapter>
                <chapter>
                    <num>10 a luku</num>
                    <heading>Kunnallinen liikelaitos</heading>
                    <section>
                        <num>87 a §</num>
                        <heading>Kunnallinen liikelaitos ja sen tehtävät</heading>
                        <subsection>
                            <content>
                                <p>Kunta tai kuntayhtymä voi perustaa kunnallisen liikelaitoksen liiketoimintaa tai liiketaloudellisten periaatteiden mukaan hoidettavaa tehtävää varten. Liikelaitoksen perustaminen edellyttää erikseen tehtävää päätöstä.</p>
                            </content>
                        </subsection>
                        <subsection>
                            <content>
                                <p>
                                    Kunnan perustamasta liikelaitoksesta käytetään nimitystä 
                                    <i>kunnan liikelaitos </i>
                                    ja kuntayhtymän perustamasta 
                                    <i>kuntayhtymän liikelaitos</i>. Liikelaitoksen nimessä tulee olla sana liikelaitos. Kuntien ja kuntayhtymien yhdessä perustamasta kuntayhtymästä, jonka tehtävänä on kunnallisen liikelaitoksen ylläpitäminen, käytetään nimitystä 
                                    <i>liikelaitoskuntayhtymä</i>. Tällaisen liikelaitoksen nimessä tulee olla sana liikelaitoskuntayhtymä.
                                </p>
                            </content>
                        </subsection>
                        <subsection>
                            <content>
                                <p>Kunnan liikelaitos-, kuntayhtymän liikelaitos- sekä liikelaitoskuntayhtymä-nimitystä voi käyttää vain sellainen kunnallinen liikelaitos, joka on perustettu tämän lain mukaiseksi liikelaitokseksi.</p>
                            </content>
                        </subsection>
                        <subsection>
                            <content>
                                <p>Kunnan tai kuntayhtymän liikelaitoksen tehtävistä määrätään johtosäännössä. Liikelaitoskuntayhtymän tehtävistä on sovittava perussopimuksessa. Liikelaitoskuntayhtymästä on voimassa, mitä tässä laissa säädetään kuntayhtymästä, jollei tässä luvussa toisin säädetä.</p>
                            </content>
                        </subsection>
                    </section>
                    <section>
                        <num>87 b §</num>
                        <heading>Liikelaitoskuntayhtymän yhtymäkokous</heading>
                        <subsection>
                            <content>
                                <p>
                                    Liikelaitoskuntayhtymän päätösvaltaa käyttävät jäsenet 
                                    <i>yhtymäkokouksessa</i>, johon kuntayhtymän jäsenet valitsevat edustajansa kuhunkin kokoukseen erikseen. Yhtymäkokousedustajan valinnasta kunnassa säädetään 81 §:n 3 momentissa. Liikelaitoskuntayhtymän jäsenenä olevassa kuntayhtymässä yhtymäkokousedustajan valitsee 78 §:n 3 momentin 4 kohdassa tarkoitettu kuntayhtymän toimielin.
                                </p>
                            </content>
                        </subsection>
                        <subsection>
                            <intro>
                                <p>Yhtymäkokouksen tehtävänä on:</p>
                            </intro>
                            <paragraph>
                                <num>1)</num>
                                <content>
                                    <p>päättää liikelaitoskuntayhtymän keskeisistä toiminnallisista ja taloudellisista tavoitteista;</p>
                                </content>
                            </paragraph>
                            <paragraph>
                                <num>2)</num>
                                <content>
                                    <p>hyväksyä liikelaitoskuntayhtymän johtosääntö;</p>
                                </content>
                            </paragraph>
                            <paragraph>
                                <num>3)</num>
                                <content>
                                    <p>valita liikelaitoskuntayhtymän johtokunta, tarkastuslautakunta ja muut toimielimet, joiden valintaa ei ole johtosäännössä siirretty johtokunnalle;</p>
                                </content>
                            </paragraph>
                            <paragraph>
                                <num>4)</num>
                                <content>
                                    <p>päättää luottamushenkilöiden taloudellisten etuuksien perusteista;</p>
                                </content>
                            </paragraph>
                            <paragraph>
                                <num>5)</num>
                                <content>
                                    <p>valita tilintarkastajat; sekä</p>
                                </content>
                            </paragraph>
                            <paragraph>
                                <num>6)</num>
                                <content>
                                    <p>hyväksyä tilinpäätös ja päättää vastuuvapaudesta.</p>
                                </content>
                            </paragraph>
                        </subsection>
                    </section>
                    <section>
                        <num>87 c §</num>
                        <heading>Johtokunta</heading>
                        <subsection>
                            <content>
                                <p>Kunnallisella liikelaitoksella on johtokunta.</p>
                            </content>
                        </subsection>
                        <subsection>
                            <content>
                                <p>Johtokunta ohjaa ja valvoo liikelaitoksen toimintaa. Johtokunta vastaa liikelaitoksen hallinnon ja toiminnan sekä sisäisen valvonnan asianmukaisesta järjestämisestä.</p>
                            </content>
                        </subsection>
                        <subsection>
                            <intro>
                                <p>Johtokunnan tehtävänä on:</p>
                            </intro>
                            <paragraph>
                                <num>1)</num>
                                <content>
                                    <p>päättää liikelaitoksen toiminnan kehittämisestä valtuuston tai yhtymäkokouksen asettamien toiminnallisten ja taloudellisten tavoitteiden rajoissa sekä seurata tavoitteiden saavuttamista ja raportoida niiden saavuttamisesta;</p>
                                </content>
                            </paragraph>
                            <paragraph>
                                <num>2)</num>
                                <content>
                                    <p>hyväksyä liikelaitoksen talousarvio ja -suunnitelma;</p>
                                </content>
                            </paragraph>
                            <paragraph>
                                <num>3)</num>
                                <content>
                                    <p>valita ja irtisanoa liikelaitoksen johtaja, jollei johtosäännössä toisin määrätä;</p>
                                </content>
                            </paragraph>
                            <paragraph>
                                <num>4)</num>
                                <content>
                                    <p>päättää liikelaitoksen investoinneista ja muista pitkävaikutteisista menoista, jollei johtosäännössä toisin määrätä;</p>
                                </content>
                            </paragraph>
                            <paragraph>
                                <num>5)</num>
                                <content>
                                    <p>päättää liikelaitoksen nimen kirjoittamiseen oikeutetuista; ja</p>
                                </content>
                            </paragraph>
                            <paragraph>
                                <num>6)</num>
                                <content>
                                    <p>valvoa liikelaitoksen etua ja, jollei johtosäännössä toisin määrätä, edustaa kuntaa ja käyttää sen puhevaltaa liikelaitoksen tehtäväalueella.</p>
                                </content>
                            </paragraph>
                        </subsection>
                        <subsection>
                            <content>
                                <p>Johtokunnan muista tehtävistä määrätään johtosäännössä.</p>
                            </content>
                        </subsection>
                        <subsection>
                            <content>
                                <p>Liikelaitoskuntayhtymässä muista kuin yhtymäkokoukselle kuuluvista asioista päättää johtokunta, jollei kysymys ole johtajalle 87 d §:n mukaan kuuluvasta asiasta tai jollei toimivaltaa ole siirretty johtajalle tai muulle viranomaiselle.</p>
                            </content>
                        </subsection>
                        <subsection>
                            <content>
                                <p>Kunnallisen liikelaitoksen johtokunnan kokoonpanoon ei sovelleta 81 §:n 4 momenttia.</p>
                            </content>
                        </subsection>
                    </section>
                    <section>
                        <num>87 d §</num>
                        <heading>Johtaja</heading>
                        <subsection>
                            <content>
                                <p>Kunnallisessa liikelaitoksessa on johtaja, joka on virkasuhteessa kuntaan tai kuntayhtymään. Johtaja johtaa ja kehittää johtokunnan alaisena liikelaitoksen toimintaa, huolehtii liikelaitoksen hallinnosta sekä taloudenhoidon ja sisäisen valvonnan järjestämisestä.</p>
                            </content>
                        </subsection>
                        <subsection>
                            <content>
                                <p>Johtajan on huolehdittava johtokunnan päätösten täytäntöönpanosta ja annettava johtokunnalle tieto liikelaitoksen toiminnan kannalta merkittävistä toimenpiteistä ja tapahtumista.</p>
                            </content>
                        </subsection>
                        <subsection>
                            <content>
                                <p>Johtajalla on oikeus käyttää puhevaltaa johtokunnan puolesta, jollei johtosäännössä toisin määrätä.</p>
                            </content>
                        </subsection>
                    </section>
                    <section>
                        <num>87 e §</num>
                        <heading>Kunnan tai kuntayhtymän liikelaitoksen talousarvio ja -suunnitelma</heading>
                        <subsection>
                            <content>
                                <p>Liikelaitoksen talousarvio ja -suunnitelma on kunnan tai kuntayhtymän talousarvion ja -suunnitelman erillinen osa.</p>
                            </content>
                        </subsection>
                        <subsection>
                            <content>
                                <p>
                                    Johtokunnan on valtuuston tai yhtymäkokouksen päättämässä määräajassa tehtävä sille esitys liikelaitoksen seuraavan kalenterivuoden talousarvioksi sekä taloussuunnitelmaksi kolmeksi tai useammaksi vuodeksi (<i>suunnittelukausi</i>). Talousarviossa ja -suunnitelmassa on tuloslaskelma-, investointi- ja rahoitusosa. Talousarviovuosi on suunnittelukauden ensimmäinen vuosi.
                                </p>
                            </content>
                        </subsection>
                        <subsection>
                            <content>
                                <p>Kunnan tai kuntayhtymän talousarviossa asetetaan liikelaitoksen toiminnalliset ja taloudelliset tavoitteet. Liikelaitosta sitovia meno- ja tuloeriä kunnan tai kuntayhtymän talousarviossa ovat korvaus kunnan tai kuntayhtymän sijoittamasta pääomasta, kunnan tai kuntayhtymän toiminta-avustus kunnalliselle liikelaitokselle sekä kunnan tai kuntayhtymän pääomasijoitus liikelaitokseen ja liikelaitoksen pääoman palautus kunnalle tai kuntayhtymälle.</p>
                            </content>
                        </subsection>
                        <subsection>
                            <content>
                                <p>Johtokunnan on päätettävä liikelaitoksen seuraavan vuoden talousarviosta viimeistään vuoden loppuun mennessä kunnan tai kuntayhtymän talousarvion asettamien sitovien tavoitteiden sekä meno- ja tuloerien mukaisesti.</p>
                            </content>
                        </subsection>
                        <subsection>
                            <content>
                                <p>Liikelaitoksen toiminnassa ja taloudenhoidossa on noudatettava liikelaitoksen talousarviota. Siihen tehtävistä muutoksista päättää johtokunta.</p>
                            </content>
                        </subsection>
                    </section>
                    <section>
                        <num>87 f §</num>
                        <heading>Liikelaitoskuntayhtymän talousarvio ja -suunnitelma</heading>
                        <subsection>
                            <content>
                                <p>
                                    Johtokunnan on kunkin vuoden loppuun mennessä hyväksyttävä liikelaitoskuntayhtymälle seuraavaksi kalenterivuodeksi talousarvio. Sen hyväksymisen yhteydessä johtokunnan on hyväksyttävä myös taloussuunnitelma kolmeksi tai useammaksi vuodeksi (<i>suunnittelukausi</i>). Talousarviovuosi on suunnittelukauden ensimmäinen vuosi.
                                </p>
                            </content>
                        </subsection>
                        <subsection>
                            <content>
                                <p>Talousarviossa ja -suunnitelmassa hyväksytään liikelaitoskuntayhtymän toiminnalliset ja taloudelliset tavoitteet. Talousarviossa on tuloslaskelma-, investointi- ja rahoitusosa.</p>
                            </content>
                        </subsection>
                        <subsection>
                            <content>
                                <p>Talousarvio ja -suunnitelma on laadittava siten, että edellytykset liikelaitoskuntayhtymän tehtävien hoitamiseen turvataan.</p>
                            </content>
                        </subsection>
                        <subsection>
                            <content>
                                <p>Liikelaitoskuntayhtymän toiminnassa ja taloudenhoidossa on noudatettava talousarviota. Siihen tehtävistä muutoksista päättää johtokunta.</p>
                            </content>
                        </subsection>
                    </section>
                    <section>
                        <num>87 g §</num>
                        <heading>Liikelaitokselle maksettava tuki tai toiminta-avustus</heading>
                        <subsection>
                            <content>
                                <p>Kunta tai kuntayhtymä voi myöntää liikelaitokselle tukea tai toiminta-avustusta määrätyn tehtävän hoitamisesta aiheutuvien kustannusten kattamiseksi. Tuki tai toiminta-avustus ei saa olla enemmän kuin mitä ovat tehtävän hoitamisesta liikelaitokselle aiheutuvat kustannukset. Kunnan tuki ja toiminta-avustus on ilmoitettava erikseen liikelaitoksen tilinpäätöksessä.</p>
                            </content>
                        </subsection>
                    </section>
                    <section>
                        <num>87 h §</num>
                        <heading>Kirjanpitovelvollisuus</heading>
                        <subsection>
                            <content>
                                <p>Kunnan tai kuntayhtymän liikelaitoksen kirjanpito on eriytettävä kunnan tai kuntayhtymän kirjanpidossa.</p>
                            </content>
                        </subsection>
                        <subsection>
                            <content>
                                <p>Liikelaitoskuntayhtymä on kirjanpitovelvollinen ja sen kirjanpidosta ja tilinpäätöksestä on sen lisäksi, mitä tässä laissa säädetään, soveltuvin osin voimassa, mitä kirjanpitolaissa säädetään.</p>
                            </content>
                        </subsection>
                        <subsection>
                            <content>
                                <p>Kirjanpitolautakunnan kuntajaosto antaa ohjeita ja lausuntoja kirjanpitolain ja tämän lain 68―70 §:n soveltamisesta kunnallisessa liikelaitoksessa.</p>
                            </content>
                        </subsection>
                    </section>
                    <section>
                        <num>87 i §</num>
                        <heading>Kunnan tai kuntayhtymän liikelaitoksen tilinpäätös</heading>
                        <subsection>
                            <content>
                                <p>Liikelaitoksen tilikausi on kalenterivuosi. Johtokunnan on laadittava tilikaudelta erillistilinpäätös ja annettava se tilintarkastajien tarkastettavaksi sekä saatettava se kunnanhallituksen tai yhtymähallituksen käsiteltäväksi.</p>
                            </content>
                        </subsection>
                        <subsection>
                            <content>
                                <p>Tilinpäätökseen kuuluvat tase, tuloslaskelma, rahoituslaskelma ja niiden liitteenä olevat tiedot sekä talousarvion toteutumisvertailu ja toimintakertomus. Tilinpäätöksen tulee antaa oikeat ja riittävät tiedot liikelaitoksen toiminnan tuloksesta ja taloudellisesta asemasta. Tätä varten tarpeelliset lisätiedot on ilmoitettava liitetiedoissa. Liikelaitoksen erillistilinpäätös yhdistellään kunnan tai kuntayhtymän tilinpäätöksessä.</p>
                            </content>
                        </subsection>
                        <subsection>
                            <content>
                                <p>Tilinpäätöksen allekirjoittavat johtokunnan jäsenet ja johtaja.</p>
                            </content>
                        </subsection>
                    </section>
                    <section>
                        <num>87 j §</num>
                        <heading>Liikelaitoskuntayhtymän tilinpäätös</heading>
                        <subsection>
                            <content>
                                <p>Liikelaitoskuntayhtymän tilinpäätöksen laatimisesta on voimassa, mitä tämän lain 68 ja 68 a §:ssä säädetään.</p>
                            </content>
                        </subsection>
                    </section>
                    <section>
                        <num>87 k §</num>
                        <heading>Toimintakertomus ja tilikauden tuloksen käsittely</heading>
                        <subsection>
                            <content>
                                <p>Kunnallisen liikelaitoksen on toimintakertomuksessaan esitettävä selvitys liikelaitokselle asetettujen toiminnallisten ja taloudellisten tavoitteiden toteutumisesta. Toimintakertomuksessa on myös annettava tietoja sellaisista liikelaitoksen talouteen liittyvistä olennaisista asioista, joista ei ole tehtävä selkoa tulos- tai rahoituslaskelmassa taikka taseessa.</p>
                            </content>
                        </subsection>
                        <subsection>
                            <content>
                                <p>Johtokunnan on toimintakertomuksessa tehtävä esitys tilikauden tuloksen käsittelystä. Kunnan tai kuntayhtymän liikelaitoksen tilikauden tuloksesta voidaan tehdä investointivaraus enintään kunnan tai kuntayhtymän ylijäämäerien määrään.</p>
                            </content>
                        </subsection>
                    </section>
                    <section>
                        <num>87 l §</num>
                        <heading>Liikelaitoksen oma pääoma</heading>
                        <subsection>
                            <content>
                                <p>Liikelaitoksen oma pääoma muodostuu peruspääomasta, arvonkorotusrahastosta sekä oman pääoman muista eristä.</p>
                            </content>
                        </subsection>
                        <subsection>
                            <content>
                                <p>Peruspääoma on kunnan tai kuntayhtymän omanpääomanehtoinen sijoitus, josta liikelaitos suorittaa korvauksen. Liikelaitoskuntayhtymässä peruspääoma jakaantuu jäsenosuuksiin.</p>
                            </content>
                        </subsection>
                        <subsection>
                            <content>
                                <p>Arvonkorotusrahasto muodostuu pysyviin vastaaviin tehdyistä arvonkorotuksista.</p>
                            </content>
                        </subsection>
                    </section>
                    <section>
                        <num>87 m §</num>
                        <heading>Lainanotto ja takaukset</heading>
                        <subsection>
                            <content>
                                <p>Liikelaitosta varten otettavasta lainasta päättää johtokunta johtosäännön tai perussopimuksen määräämissä rajoissa.</p>
                            </content>
                        </subsection>
                        <subsection>
                            <content>
                                <p>Takaussitoumuksen ja muun vakuuden antamisesta toisen velasta päättää valtuusto tai yhtymäkokous.</p>
                            </content>
                        </subsection>
                    </section>
                </chapter>
            </hcontainer>
            <hcontainer name="entryIntoForceStart"/>
            <hcontainer eId="entryIntoForce" name="entryIntoForce">
                <content>
                    <p>Tämä laki tulee voimaan 15 päivänä toukokuuta 2007.</p>
                    <p>Lain 68 a ja 69 §:ää sovelletaan ensimmäisen kerran vuonna 2009 laadittaessa vuoden 2008 tilinpäätöstä ja toimintakertomusta. Vuoden 2006 ja 2007 konsernitaseen ja sen liitetietojen laatimisessa sovelletaan tämän lain voimaantullessa voimassa ollutta 68 §:n 4 momenttia. Lain 69 §:n 1 momenttia selvityksen antamisesta valtuuston kuntakonsernille asettamien tavoitteiden toteutumisesta, 71 §:n 2 momenttia sekä 73 §:n 1 momentin 4 kohtaa konsernivalvonnan asianmukaisuuden tarkastamisesta sovelletaan ensimmäisen kerran tarkastettaessa kunnan tilinpäätöstä ja siihen kuuluvaa konsernitasetta ja sen liitetietoja vuodelta 2007.</p>
                    <p>Lain 10 a lukua sovelletaan 87 a §:n mukaisesti perustettuun kunnalliseen liikelaitokseen perustamispäätöksessä mainitusta ajankohdasta, kuitenkin viimeistään 1 päivästä tammikuuta 2009. Lain 87 a §:n 3 momenttia sovelletaan 1 päivästä tammikuuta 2009 lukien.</p>
                    <p>Ennen lain voimaantuloa voidaan ryhtyä lain täytäntöönpanon edellyttämiin toimenpiteisiin.</p>
                </content>
            </hcontainer>
            <hcontainer finlex:outline="Esityöt ja allekirjoitukset" name="conclusions">
                <hcontainer finlex:outline="Esityöt" name="preliminaryWork">
                    <content>
                        <p>
                            <ref href="/akn/fi/doc/government-proposal/2006/263">HE 263/2006</ref>
                        </p>
                        <p>HaVM 39/2006</p>
                        <p>EV 314/2006</p>
                    </content>
                </hcontainer>
                <hcontainer finlex:outline="Allekirjoitukset" name="signatures">
                    <content>
                        <p>Helsingissä 27 päivänä huhtikuuta 2007</p>
                        <p>
                            <signature>
                                <role refersTo="">Tasavallan Presidentti </role>
                                <person refersTo="">TARJA HALONEN</person>
                            </signature>
                            <signature>
                                <role refersTo="">Ministeri </role>
                                <person refersTo="">Mari Kiviniemi</person>
                            </signature>
                        </p>
                    </content>
                </hcontainer>
            </hcontainer>
        </body>
    </act>
</akomaNtoso>
