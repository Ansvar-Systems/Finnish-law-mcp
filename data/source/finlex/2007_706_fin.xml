<akomaNtoso xmlns="http://docs.oasis-open.org/legaldocml/ns/akn/3.0" xmlns:finlex="http://data.finlex.fi/schema/finlex" xmlns:xsi="http://www.w3.org/2001/XMLSchema-instance">
    <act contains="originalVersion" name="main">
        <meta>
            <identification source="#organization_fi.finlex">
                <FRBRWork>
                    <FRBRthis value="/akn/fi/act/statute/2007/706/!main"/>
                    <FRBRuri value="/akn/fi/act/statute/2007/706"/>
                    <FRBRalias name="eli" value="http://data.finlex.fi/eli/sd/2007/706/alkup"/>
                    <FRBRdate date="2007-06-15" name="dateIssued"/>
                    <FRBRauthor as="#role_author" href="#organization_fi.parliament"/>
                    <FRBRcountry value="fi"/>
                    <FRBRsubtype value="statute"/>
                    <FRBRnumber value="706"/>
                    <FRBRprescriptive value="true"/>
                    <FRBRauthoritative value="true"/>
                </FRBRWork>
                <FRBRExpression>
                    <FRBRthis value="/akn/fi/act/statute/2007/706/fin@/!main"/>
                    <FRBRuri value="/akn/fi/act/statute/2007/706/fin@"/>
                    <FRBRalias name="eli" value="http://data.finlex.fi/eli/sd/2007/706/alkup/fin"/>
                    <FRBRdate date="2007-06-15" name="dateIssued"/>
                    <FRBRauthor as="#role_author" href="#organization_fi.parliament"/>
                    <FRBRlanguage language="fin"/>
                </FRBRExpression>
                <FRBRManifestation>
                    <FRBRthis value="/akn/fi/act/statute/2007/706/fin@/!main.xml"/>
                    <FRBRuri value="/akn/fi/act/statute/2007/706/fin@.akn"/>
                    <FRBRalias name="eli" value="http://data.finlex.fi/eli/sd/2007/706/alkup/fin/xml"/>
                    <FRBRdate date="2025-09-06" name="dateProduced"/>
                    <FRBRauthor as="#role_editor" href="#organization_fi.finlex"/>
                    <FRBRformat value="xml"/>
                </FRBRManifestation>
            </identification>
            <references source="#organization_fi.finlex">
                <TLCOrganization eId="organization_fi.finlex" href="/akn/ontology/organization/fi.finlex" showAs="Finlex"/>
                <TLCRole eId="role_author" href="/akn/ontology/role/author" showAs="Tekijä"/>
                <TLCRole eId="role_editor" href="/akn/ontology/role/editor" showAs="Toimittaja"/>
                <TLCConcept eId="act" href="/akn/ontology/concept/statute/type-statute.act" showAs="Laki"/>
                <TLCConcept eId="new-statute" href="/akn/ontology/concept/statute/category-statute.new-statute" showAs="Uusi säädös"/>
            </references>
            <proprietary source="#organization_fi.finlex">
                <finlex:typeStatute refersTo="#act"/>
                <finlex:categoryStatute refersTo="#new-statute"/>
                <finlex:documentYear>2007</finlex:documentYear>
                <finlex:statuteBookOfFinlandReference>
                    <finlex:year value="2007"/>
                    <finlex:number value="107"/>
                    <finlex:date date="2007-06-26"/>
                </finlex:statuteBookOfFinlandReference>
            </proprietary>
        </meta>
        <preface>
            <p>
                <docNumber>706/2007</docNumber>
                <docTitle>Laki verojen ja maksujen täytäntöönpanosta</docTitle>
            </p>
        </preface>
        <preamble>
            <formula name="enactingClause">
                <p>Eduskunnan päätöksen mukaisesti säädetään:</p>
            </formula>
        </preamble>
        <body>
            <hcontainer finlex:outline="Säädöksen teksti" name="statuteProvisionsWrapper">
                <crossHeading eId="crossHeading">Soveltamisala</crossHeading>
                <section eId="sec_1">
                    <num>1 §</num>
                    <heading>Julkinen saatava</heading>
                    <subsection eId="sec_1__subsec_1">
                        <intro eId="sec_1__subsec_1__intro">
                            <p>
                                Tämä laki koskee seuraavia saatavia (<i>julkinen saatava</i>):
                            </p>
                        </intro>
                        <paragraph eId="sec_1__subsec_1__para_1">
                            <num>1)</num>
                            <content>
                                <p>vero ja julkinen maksu sekä niille säädetty viivästyskorko ja korotus;</p>
                            </content>
                        </paragraph>
                        <paragraph eId="sec_1__subsec_1__para_2">
                            <num>2)</num>
                            <content>
                                <p>
                                    muu julkisoikeudellinen tai siihen rinnastettava saatava, joka 3 §:n mukaan saadaan periä ulosotossa ilman ulosottokaaren (705/2007) 2 luvun 2 §:ssä tarkoitettua ulosottoperustetta (<i>suora ulosottokelpoisuus</i>).
                                </p>
                            </content>
                        </paragraph>
                    </subsection>
                    <subsection eId="sec_1__subsec_2">
                        <content>
                            <p>Edellä 1 momentin 1 kohdassa tarkoitetuista saatavista säädetään tarkemmin valtioneuvoston asetuksella.</p>
                        </content>
                    </subsection>
                </section>
                <section eId="sec_2">
                    <num>2 §</num>
                    <heading>Suhde muuhun lainsäädäntöön</heading>
                    <subsection eId="sec_2__subsec_1">
                        <content>
                            <p>Siitä, miten velkoja voi itse periä julkisen saatavan, suorittaa kuittauksen ja antaa julkisen saatavan perintää koskevan toimeksiannon, säädetään erikseen.</p>
                        </content>
                    </subsection>
                </section>
                <crossHeading eId="crossHeading_2">Ulosotto</crossHeading>
                <section eId="sec_3">
                    <num>3 §</num>
                    <heading>Suora ulosottokelpoisuus</heading>
                    <subsection eId="sec_3__subsec_1">
                        <content>
                            <p>Edellä 1 §:n 1 momentin 1 kohdassa tarkoitettu saatava on suoraan ulosottokelpoinen.</p>
                        </content>
                    </subsection>
                    <subsection eId="sec_3__subsec_2">
                        <content>
                            <p>Muu julkisoikeudellinen tai siihen rinnastettava saatava on suoraan ulosottokelpoinen, jos lailla niin säädetään. Tällainen saatava voidaan säätää suoraan ulosottokelpoiseksi myös valtioneuvoston asetuksella, jos saatavan rahamäärästä tai sen määräytymisperusteesta säädetään laissa tai valtioneuvoston asetuksessa eikä saatavan suuruuden määräämiseen liity merkittävää harkintavallan käyttöä.</p>
                        </content>
                    </subsection>
                </section>
                <section eId="sec_4">
                    <num>4 §</num>
                    <heading>Lainvoimaisuus ja kuittaus</heading>
                    <subsection eId="sec_4__subsec_1">
                        <content>
                            <p>Jollei muualla laissa toisin säädetä, julkinen saatava saadaan periä ulosotossa, vaikkei saatavan määrääminen tai maksuunpano ole tullut lainvoimaiseksi.</p>
                        </content>
                    </subsection>
                    <subsection eId="sec_4__subsec_2">
                        <content>
                            <p>Jollei muualla laissa toisin säädetä, sellaisia etuuksia tai muita varoja, jotka on ulosmitattu, ei saa kuitata julkisen saatavan suorittamiseksi sen jälkeen, kun ulosottokaaressa tarkoitettu maksukielto on annettu tiedoksi.</p>
                        </content>
                    </subsection>
                </section>
                <section eId="sec_5">
                    <num>5 §</num>
                    <heading>Hakeminen ja asiamies</heading>
                    <subsection eId="sec_5__subsec_1">
                        <content>
                            <p>Ulosottohakemukseen ei tarvitse liittää julkisen saatavan määräämistä tai maksuunpanoa koskevaa asiakirjaa. Asiakirja on kuitenkin yksilöitävä ja sitä koskevat tiedot on ilmoitettava hakemuksessa. Ulosottomiehen pyynnöstä hakija on velvollinen toimittamaan edellä tarkoitetun asiakirjan.</p>
                        </content>
                    </subsection>
                    <subsection eId="sec_5__subsec_2">
                        <content>
                            <p>Rahoitus- tai luottolaitos, perintätoiminnan harjoittaja tai muu toimitsija ei saa esiintyä velkojan toimeksiannosta hakijana tai asiamiehenä julkisen saatavan ulosotossa.</p>
                        </content>
                    </subsection>
                </section>
                <section eId="sec_6">
                    <num>6 §</num>
                    <heading>Asian palauttaminen ja saatavan tarkistus</heading>
                    <subsection eId="sec_6__subsec_1">
                        <content>
                            <p>Jos ulosottomies havaitsee, että julkinen saatava on ilmeisesti määrätty tai maksuunpantu kahdesti tai väärälle henkilölle, ulosottomiehen tulee palauttaa asia hakijalle.</p>
                        </content>
                    </subsection>
                    <subsection eId="sec_6__subsec_2">
                        <content>
                            <p>Jos alle 15-vuotiaalta henkilöltä peritään ulosotossa muuta julkista saatavaa kuin veroa, ulosottomiehen tulee pyytää hakijaa tarkistamaan alaikäisen maksuvelvollisuus. Täytäntöönpano on sen ajan keskeytyneenä.</p>
                        </content>
                    </subsection>
                    <subsection eId="sec_6__subsec_3">
                        <content>
                            <p>Asioista, joissa tarkistus pyydetään, säädetään tarvittaessa tarkemmin valtioneuvoston asetuksella.</p>
                        </content>
                    </subsection>
                </section>
                <section eId="sec_7">
                    <num>7 §</num>
                    <heading>Ilmoitus holhousviranomaiselle</heading>
                    <subsection eId="sec_7__subsec_1">
                        <content>
                            <p>Jos velallinen on alle 18-vuotias ja hakemus koskee veroa tai muuta siihen rinnastettavaa julkista saatavaa, ulosottomiehen tulee tehdä holhousviranomaiselle ilmoitus noudattaen soveltuvin osin, mitä ulosottokaaren 3 luvun 113 §:ssä säädetään.</p>
                        </content>
                    </subsection>
                    <subsection eId="sec_7__subsec_2">
                        <content>
                            <p>Asioista, joissa ilmoitus tehdään, säädetään tarvittaessa tarkemmin valtioneuvoston asetuksella.</p>
                        </content>
                    </subsection>
                </section>
                <section eId="sec_8">
                    <num>8 §</num>
                    <heading>Ulosottokaaren säännösten soveltaminen</heading>
                    <subsection eId="sec_8__subsec_1">
                        <content>
                            <p>Siltä osin kuin tässä laissa ei toisin säädetä, julkisen saatavan ulosotossa noudatetaan soveltuvin osin, mitä ulosottokaaressa säädetään maksuvelvoitteen täytäntöönpanosta.</p>
                        </content>
                    </subsection>
                </section>
                <crossHeading eId="crossHeading_3">Perustevalitus</crossHeading>
                <section eId="sec_9">
                    <num>9 §</num>
                    <heading>Oikeus tehdä perustevalitus</heading>
                    <subsection eId="sec_9__subsec_1">
                        <content>
                            <p>Se, joka katsoo, että julkinen saatava on määrätty tai maksuunpantu virheellisesti, saa tehdä perustevalituksen.</p>
                        </content>
                    </subsection>
                    <subsection eId="sec_9__subsec_2">
                        <content>
                            <p>Vanhentumisajan vaikutuksesta säädetään 21 §:n 3 momentissa.</p>
                        </content>
                    </subsection>
                </section>
                <section eId="sec_10">
                    <num>10 §</num>
                    <heading>Perustevalituksen käsittelevä viranomainen</heading>
                    <subsection eId="sec_10__subsec_1">
                        <content>
                            <p>Perustevalitus tehdään samalle viranomaiselle kuin säännönmukainen valitus. Jollei sellaista viranomaista ole, perustevalitus tehdään sille hallinto-oikeudelle, jonka tuomiopiirissä julkinen saatava on määrätty tai maksuunpantu.</p>
                        </content>
                    </subsection>
                    <subsection eId="sec_10__subsec_2">
                        <content>
                            <p>Jollei muualla laissa toisin säädetä, hallinto-oikeuden päätöksestä perustevalitusasiassa saadaan valittaa korkeimpaan hallinto-oikeuteen 60 päivän kuluessa päätöksen tiedoksisaannista. Valituskirjelmä on toimitettava mainitussa määräajassa korkeimmalle hallinto-oikeudelle tai päätöksen tehneelle hallinto-oikeudelle.</p>
                        </content>
                    </subsection>
                </section>
                <section eId="sec_11">
                    <num>11 §</num>
                    <heading>Valitusosoitus</heading>
                    <subsection eId="sec_11__subsec_1">
                        <content>
                            <p>Jos ulosmittaus on toimitettu julkisen saatavan perimiseksi, ulosottomiehen tulee antaa velalliselle ulosottokaaren 11 luvun 13 ja 14 §:ssä tarkoitetun valitusosoituksen lisäksi perustevalitusosoitus, jos asianomaisella on oikeus tehdä perustevalitus. Ulosottomiehen on myös ilmoitettava, mitä keskeytyshakemuksen tekemisessä on tämän lain mukaan noudatettava.</p>
                        </content>
                    </subsection>
                </section>
                <crossHeading eId="crossHeading_4">Täytäntöönpanon keskeyttäminen</crossHeading>
                <section eId="sec_12">
                    <num>12 §</num>
                    <heading>Keskeytysmääräyksen edellytykset</heading>
                    <subsection eId="sec_12__subsec_1">
                        <intro eId="sec_12__subsec_1__intro">
                            <p>
                                Viranomaisen (<i>muutoksenhakuviranomainen</i>), joka käsittelee
                            </p>
                        </intro>
                        <paragraph eId="sec_12__subsec_1__para_1">
                            <num>1)</num>
                            <content>
                                <p>julkisen saatavan määräämistä tai maksuunpanoa koskevaa säännönmukaista valitusta tai perustevalitusta taikka</p>
                            </content>
                        </paragraph>
                        <paragraph eId="sec_12__subsec_1__para_2">
                            <num>2)</num>
                            <content>
                                <p>verotusta tai ennakkoperintää koskevaa oikaisuvaatimusta,</p>
                            </content>
                        </paragraph>
                        <wrapUp eId="sec_12__subsec_1__wrapUp">
                            <p>
                                tulee viipymättä pyynnöstä tai omasta aloitteesta kieltää saatavan ulosotto tai määrätä se keskeytettäväksi (<i>keskeytysmääräys</i>), jollei valitus tai oikaisuvaatimus ole ilmeisen aiheeton.
                            </p>
                        </wrapUp>
                    </subsection>
                </section>
                <section eId="sec_13">
                    <num>13 §</num>
                    <heading>Myynnin ja tilityksen keskeyttäminen eräissä tapauksissa</heading>
                    <subsection eId="sec_13__subsec_1">
                        <content>
                            <p>Sen lisäksi, mitä 12 §:ssä säädetään, myynti ja tilitys tulee keskeyttää, jos ulosmitattuna on kiinteistö taikka huoneiston tai rakennuksen hallintaan oikeuttavat osakeyhtiön osakkeet taikka jos muutoksenhaku koskee veron tai julkisen maksun korotusta. Myyntiä ja tilitystä ei kuitenkaan saa tämän momentin nojalla keskeyttää, jos täytäntöönpanon jatkamiselle on painavia syitä.</p>
                        </content>
                    </subsection>
                    <subsection eId="sec_13__subsec_2">
                        <content>
                            <p>Poiketen siitä, mitä 12 §:ssä ja tämän pykälän 1 momentissa säädetään, myynti saadaan määrätä keskeytettäväksi vain painavasta syystä, jos ulosmitatun omaisuuden arvo alentuu nopeasti tai omaisuuden hoitokulut ovat korkeat taikka jos huutokaupasta on julkaistu myynti-ilmoitus.</p>
                        </content>
                    </subsection>
                </section>
                <section eId="sec_14">
                    <num>14 §</num>
                    <heading>Keskeyttäminen vakuutta vastaan</heading>
                    <subsection eId="sec_14__subsec_1">
                        <content>
                            <p>Ulosottomiehen tulee välittömästi keskeyttää täytäntöönpano, jos velallinen asettaa ulosottomiehelle vakuuden ulosotossa olevan julkisen saatavan maksamisesta. Jollei ulosottoasia ole vireillä, ulosottomiehelle asetetulla vakuudella on sama vaikutus kuin muutoksenhakuviranomaisen antamalla täytäntöönpanon kiellolla.</p>
                        </content>
                    </subsection>
                    <subsection eId="sec_14__subsec_2">
                        <content>
                            <p>Ulosottomiehen tulee ilmoittaa asetetusta vakuudesta ja täytäntöönpanon keskeytyksestä asianomaiselle muutoksenhakuviranomaiselle.</p>
                        </content>
                    </subsection>
                </section>
                <section eId="sec_15">
                    <num>15 §</num>
                    <heading>Keskeytyspyynnön tekeminen</heading>
                    <subsection eId="sec_15__subsec_1">
                        <content>
                            <p>Täytäntöönpanon kieltoa tai keskeyttämistä pyydetään 12 §:ssä tarkoitetulta muutoksenhakuviranomaiselta.</p>
                        </content>
                    </subsection>
                    <subsection eId="sec_15__subsec_2">
                        <content>
                            <p>Velallinen, jonka omaisuutta on ulosmitattu, voi pyytää täytäntöönpanon keskeyttämistä myös ulosottomieheltä. Ulosottomiehen tulee keskeyttää täytäntöönpano, jos velallinen pyytää keskeyttämistä viikon kuluessa ulosmittauksesta. Keskeytys jatkuu, jos velallinen toimittaa ulosottomiehelle kolmen viikon kuluessa keskeytyspyynnöstä todistuksen muutoksenhaun vireilläolosta tai valituskirjelmän. Ulosottomiehen tulee toimittaa keskeytyspyyntö ja mahdollinen valituskirjelmä välittömästi sekä keskeytyspyyntöä koskeva lausuntonsa mahdollisimman pian muutoksenhakuviranomaiselle. Keskeytys on voimassa siihen saakka, kunnes muutoksenhakuviranomainen on ratkaissut keskeytyspyynnön.</p>
                        </content>
                    </subsection>
                    <subsection eId="sec_15__subsec_3">
                        <content>
                            <p>Edellä 2 momentissa mainittu viikon määräaika lasketaan ulosmittauksesta noudattaen, mitä ulosottokaaren 11 luvun 6 §:ssä säädetään. Keskeyttämistä voidaan pyytää ulosottomieheltä suullisesti, jolloin kirjallinen keskeytyspyyntö tulee toimittaa ulosottomiehelle 2 momentissa mainitussa kolmen viikon määräajassa.</p>
                        </content>
                    </subsection>
                </section>
                <section eId="sec_16">
                    <num>16 §</num>
                    <heading>Määräys täytäntöönpanon peruuttamisesta</heading>
                    <subsection eId="sec_16__subsec_1">
                        <content>
                            <p>Keskeytysmääräyksessä voidaan tarvittaessa määrätä, että jo suoritettu täytäntöönpanotoimi on peruutettava.</p>
                        </content>
                    </subsection>
                </section>
                <section eId="sec_17">
                    <num>17 §</num>
                    <heading>Keskeytysmääräyksen voimassaolo ja muutoksenhaku</heading>
                    <subsection eId="sec_17__subsec_1">
                        <content>
                            <p>Annettu keskeytysmääräys on voimassa, kunnes asia on lainvoimaisesti ratkaistu, jollei muutoksenhakuviranomainen toisin määrää. Keskeytyksen jatkuminen pääasiassa annetun ratkaisun jälkeen edellyttää kuitenkin, että velallinen osoittaa hakeneensa muutosta verotusta tai ennakkoperintää koskevassa oikaisuasiassa 60 päivän kuluessa ratkaisun tiedoksisaannista. Muussa asiassa täytäntöönpano jatkuu, kun ratkaisun antamisesta on kulunut kolme kuukautta, jollei velallinen osoita, että hän on hakenut muutosta määräajassa tai että muutoksenhakuaikaa on jäljellä.</p>
                        </content>
                    </subsection>
                    <subsection eId="sec_17__subsec_2">
                        <content>
                            <p>Keskeytysasiassa annettuun ratkaisuun ei saa hakea erikseen muutosta.</p>
                        </content>
                    </subsection>
                </section>
                <section eId="sec_18">
                    <num>18 §</num>
                    <heading>Keskeytyspyynnön käsittely</heading>
                    <subsection eId="sec_18__subsec_1">
                        <content>
                            <p>Muutoksenhakuviranomainen saa määrätä puheenjohtajansa, jäsenensä tai esittelijänsä käsittelemään ja ratkaisemaan keskeytyspyyntöjä.</p>
                        </content>
                    </subsection>
                    <subsection eId="sec_18__subsec_2">
                        <content>
                            <p>Suoraan muutoksenhakuviranomaiselle tullut keskeytyspyyntö tulee ratkaista heti. Ulosottomiehen kautta 15 §:n 2 momentin mukaisesti tullut keskeytyspyyntö tulee ratkaista kolmen viikon kuluessa sen saapumisesta muutoksenhakuviranomaiselle.</p>
                        </content>
                    </subsection>
                </section>
                <section eId="sec_19">
                    <num>19 §</num>
                    <heading>Ulosottokaaren keskeytyssäännösten soveltaminen</heading>
                    <subsection eId="sec_19__subsec_1">
                        <content>
                            <p>Keskeytysmääräyksen antamisesta on muutoin soveltuvin osin voimassa, mitä ulosottokaaren 10 luvun 20 ja 22 §:ssä, 23 §:n 2 momentissa sekä 24 ja 26 §:ssä säädetään.</p>
                        </content>
                    </subsection>
                </section>
                <crossHeading eId="crossHeading_5">Vanhentuminen</crossHeading>
                <section eId="sec_20">
                    <num>20 §</num>
                    <heading>Vanhentumisaika</heading>
                    <subsection eId="sec_20__subsec_1">
                        <content>
                            <p>Julkinen saatava vanhentuu viiden vuoden kuluttua sitä seuranneen vuoden alusta, jona se on määrätty tai maksuunpantu, ja muussa tapauksessa sitä seuranneen vuoden alusta, jona se on erääntynyt.</p>
                        </content>
                    </subsection>
                </section>
                <section eId="sec_21">
                    <num>21 §</num>
                    <heading>Vanhentumisen vaikutukset</heading>
                    <subsection eId="sec_21__subsec_1">
                        <content>
                            <p>Vanhentunutta julkista saatavaa ei saa periä. Vanhentuminen ei estä suorituksen saamista saatavan panttina olevasta velallisen omaisuudesta.</p>
                        </content>
                    </subsection>
                    <subsection eId="sec_21__subsec_2">
                        <intro eId="sec_21__subsec_2__intro">
                            <p>Jos ennen vanhentumisajan päättymistä</p>
                        </intro>
                        <paragraph eId="sec_21__subsec_2__para_1">
                            <num>1)</num>
                            <content>
                                <p>julkisen saatavan perimiseksi on toimitettu ulosmittaus,</p>
                            </content>
                        </paragraph>
                        <paragraph eId="sec_21__subsec_2__para_2">
                            <num>2)</num>
                            <content>
                                <p>julkinen saatava on valvottu konkurssissa tai asianosaiskeskustelussa ulosottokaaren mukaisessa kiinteistön myynnissä taikka</p>
                            </content>
                        </paragraph>
                        <paragraph eId="sec_21__subsec_2__para_3">
                            <num>3)</num>
                            <content>
                                <p>julkinen saatava on ilmoitettu julkisen haasteen johdosta,</p>
                            </content>
                        </paragraph>
                        <wrapUp eId="sec_21__subsec_2__wrapUp">
                            <p>vanhentumisajan umpeen kuluminen ei estä maksun saamista ulosmitatuista tai konkurssiin luovutetuista varoista taikka niistä varoista, joista julkisessa haasteessa ilmoitetut saatavat on suoritettava. Yksityishenkilön velkajärjestelyn ja yrityssaneerauksen vaikutuksesta säädetään erikseen.</p>
                        </wrapUp>
                    </subsection>
                    <subsection eId="sec_21__subsec_3">
                        <content>
                            <p>Perustevalitus saadaan tehdä niin kauan kuin oikeutta maksun saantiin ei ole 1 tai 2 momentin mukaan menetetty. Perustevalitus on tehtävä 2 momentin 2 kohdassa tarkoitetussa tapauksessa kolmen viikon kuluessa valvontapäivästä lukien.</p>
                        </content>
                    </subsection>
                </section>
                <crossHeading eId="crossHeading_6">Erinäiset säännökset</crossHeading>
                <section eId="sec_22">
                    <num>22 §</num>
                    <heading>Tarkemmat säännökset</heading>
                    <subsection eId="sec_22__subsec_1">
                        <content>
                            <p>Tarkemmat säännökset tämän lain täytäntöönpanosta annetaan tarvittaessa valtioneuvoston asetuksella.</p>
                        </content>
                    </subsection>
                </section>
                <section eId="sec_23">
                    <num>23 §</num>
                    <heading>Voimaantulo- ja siirtymäsäännökset</heading>
                    <subsection eId="sec_23__subsec_1">
                        <content>
                            <p>Tämä laki tulee voimaan 1 päivänä tammikuuta 2008.</p>
                        </content>
                    </subsection>
                    <subsection eId="sec_23__subsec_2">
                        <content>
                            <p>Tällä lailla kumotaan verojen ja maksujen perimisestä ulosottotoimin 29 päivänä kesäkuuta 1961 annettu laki (367/1961) siihen myöhemmin tehtyine muutoksineen.</p>
                        </content>
                    </subsection>
                    <subsection eId="sec_23__subsec_3">
                        <content>
                            <p>Jos muussa laissa tai asetuksessa viitataan verojen ja maksujen perimisestä ulosottotoimin annettuun lakiin, sovelletaan tämän lain vastaavaa säännöstä.</p>
                        </content>
                    </subsection>
                    <subsection eId="sec_23__subsec_4">
                        <content>
                            <p>Saatava, joka lain voimaan tullessa voimassa olleiden säännösten nojalla oli suoraan ulosottokelpoinen, on tämän lain estämättä suoraan ulosottokelpoinen myös lain voimaantulon jälkeen.</p>
                        </content>
                    </subsection>
                    <subsection eId="sec_23__subsec_5">
                        <content>
                            <p>Tämän lain 6 §:n 2 momenttia ja 7 §:ää sovelletaan lain voimaantulon jälkeen vireille tuleviin asioihin.</p>
                        </content>
                    </subsection>
                    <subsection eId="sec_23__subsec_6">
                        <content>
                            <p>Ennen lain voimaantuloa voidaan ryhtyä lain täytäntöönpanon edellyttämiin toimenpiteisiin.</p>
                        </content>
                    </subsection>
                </section>
            </hcontainer>
            <hcontainer finlex:outline="Esityöt ja allekirjoitukset" name="conclusions">
                <hcontainer finlex:outline="Esityöt" name="preliminaryWork">
                    <content>
                        <p>
                            <ref href="/akn/fi/doc/government-proposal/2006/83">HE 83/2006</ref>
                        </p>
                        <p>LaVM 26/2006</p>
                        <p>EV 275/2006</p>
                    </content>
                </hcontainer>
                <hcontainer finlex:outline="Allekirjoitukset" name="signatures">
                    <content>
                        <p>Helsingissä 15 päivänä kesäkuuta 2007</p>
                        <p>
                            <signature>
                                <role refersTo="">Tasavallan Presidentti </role>
                                <person refersTo="">TARJA HALONEN</person>
                            </signature>
                            <signature>
                                <role refersTo="">Oikeusministeri </role>
                                <person refersTo="">Tuija Brax</person>
                            </signature>
                        </p>
                    </content>
                </hcontainer>
            </hcontainer>
        </body>
    </act>
</akomaNtoso>
